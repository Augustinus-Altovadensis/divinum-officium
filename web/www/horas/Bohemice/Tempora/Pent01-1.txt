[Rank]
Feria Secunda infra Hebdomadam I post Octavam Pentecostes;;Feria;;1

[Rule]
Initia cum responsory

[Lectio1]
Čtení z první knihy Samuelovy
!1 Sam 1:1-3
1 Byl jeden muž z Ramathajím-sofím, z hor Efraimských, a jménoval se Elkana, syn Jerohama, syna Eliu, syna Tohu, syna Sufova, z Efraimska. 
2 Ten měl dvě ženy: jméno jedné bylo Anna, a jméno druhé Fenenna. Fenenna měla syny, Anna však dětí neměla.
3 I chodíval ten muž ze svého města v ustanovené dny, aby se klaněl a obětoval Hospodinu zástupů v Silu. Byli pak tam dva synové Helioví, Ofni a Finees, kněží Hospodinovi.

[Responsory1]
R. Připravte svá srdce Pánu a pouze jemu služte:
* A on vás vysvobodí z rukou vašich nepřátel.
V. Obraťte se k němu z celého svého srdce, a odneste ze svého středu cizí bohy.
R. A on vás vysvobodí z rukou vašich nepřátel.

[Lectio2]
!1 Sam 1:4-8
4 Kdykoli nadešel den, kdy Elkana obětoval, dával Fenenně, své manželce, a všem jejím synům i dcerám díly;
5 Anně však dával jen jeden díl, smutně, poněvadž Annu miloval. Hospodin však zavřel její lůno.
6 Také její sokyně ji trápívala a náramně sužovala, vytýkala jí i to, že Hospodin zavřel jí lůno;
7 tak činívala každý rok, kdy nadešel zase čas, že stoupali k domu Hospodinovu; tak ji měla ve zvyku popouzet. Když Anna jednou plakala a nic nejedla,
8 řekl jí Elkana, její muž: „Anno, proč pláčeš? a proč nejíš? a proč se trápí tvé srdce? Zda nejsem ti já lepší, nežli deset synů?“

[Responsory2]
R. Bůh vyslyší každého; on poslal svého Anděla, vzal mě od ovcí mého otce.
* A pomazal mě olejem svého milosrdenství.
V. Hospodin, který mne vytrhl ze lví tlamy, a z moci zvířete mne vysvobodil.
R. A pomazal mě olejem svého milosrdenství.

[Lectio3]
!1 Sam 1:9-11
9 Když se v Silu najedli a napili, Anna vstala. A Heli, kněz, seděl na křesle před veřejemi chrámu Hospodinova, 
10 když se Anna v hořkosti mysli, modlila k Hospodinu a usedavě plakala;
11 učinila tedy slib: „Hospodine zástupů, shlédneš-li milostivě na trápení své služebnice, rozpomeneš-li se na mne, nezapomeneš-li na svou služebnici a dáš-li jí chlapečka: dám jej Hospodinu na všecky dny jeho života, a břitva nepřejde mu po hlavě.“

[Responsory3]
R. Hospodin, který mne vytrhl ze lví tlamy, a z moci zvířete mne vysvobodil, 
* on mne vysvobodí také z rukou mých nepřátel.
V. Bůh seslal své milosrdenství a pravdu; mou duši vytrhl ze středu lvíčat.
R. On mne vysvobodí také z rukou mých nepřátel.
&Gloria
R. On mne vysvobodí také z rukou mých nepřátel.