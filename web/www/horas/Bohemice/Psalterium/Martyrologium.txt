1. ledna
V Římě svatý mučedník Almáchius. * Kdysi zvolal: „Dnes slavíme oktáv Narození našeho Pána; zanechte těch strašných obětí a pošetilého uctívání model!“ + A tu byl na pokyn městského prefekta Alipia ubit gladiátory. †
Taktéž v Římě, na Via Appia, třicet sva­tých vojínů. * Koruny mučednické do­sáhli za císaře Diokleciána. †
V Římě utrpení svaté panny a mučednice Martiny. * Za císaře Alexandra musela vytrpět trýznění nejrůznějšího druhu + a nakonec byla probodena mečem. A tak dosáhla palmy mučednické. †
U Spoleta svatý kněz a mučedník Concordius. + Za vlády císaře Antonia musel nejprve snášet bití karabáčem a nato byl natažen na skřipec, poté musel strádat v žaláři. * Tam ho Bůh posilnil zjevením anděla. Konečně byl jeho život skončen mečem. †
V Cesareji v Kappadocii se rozžehnal s tímto světem svatý vyznavač Basilius Veliký, učitel Církve a biskup, + latinská Církev svatí jeho svátek čtrnáctého června. †
V Africe blažený Fulgentius, biskup církevní obce v Ruspe. + Pro svou kato­lickou víru byl vyhnán ze země. * Poz­ději se směl ke svému stádci opět vrátit. + Zemřel svatou smrtí ve veliké vážnosti pro svůj svatý způsob života a svá slova. †
V oblasti kolem Lyonu svatý opat Eugendus. * Jeho život v klášteře Jura se skvěl plností ctností a zázraky, bylo to za časů franckého krále Chilpericha. †
V Alexandrii svatá panna Eufrosyna. †
A jinde … 
2. ledna
V Antiochii utrpení blaženého bis­kupa Isidora. †
V Tomi v Pontu tři svatí bratři – Argeus, Narcissus a Marcellinus, + tento byl ještě chlapcem. * Za císaře Lucinia byl zajat a protože nechtěl nastoupit do služ­by jako vojín, byl téměř ubit k smrti, * dlouhou dobu držen v žaláři a konečně utopen v moři; tak završil své mučednic­tví. + Jeho bratři byli zabiti mečem. †
V Thébách svatý opat Makarius z Ale­xandrie. †
A jinde … 
3. ledna
V Římě, na Via Appia, završil svou pozemskou pouť svatý papež a mučedník Anthérus, řídil Církev po dobu dvanácti let. * Trpěl za Julia Maximina a je pochován na Kallistově pohřebišti. †
U města Aulana v Palestině utrpení sva­tého Petra. + Zemřel na kříži. †
V Hellespontu svatí mučedníci Cyrinus, Primus a Theogenes. †
V Paříži svatá panna Genovéfa. + Svatý biskup Germanus, biskup města Auxerre, ji zasvětil Kristu. * Proslavila se podivu­hodnými znameními a ctnostmi. †
A jinde … 
4. ledna
Na Krétě došel na konec své pozem­ské pouti svatý Titus, svatý apoš­tol Pavel ho určil za biskupa Kréťanů. * Poté, co věrně naplnil svůj úkol hlásat evangelium, zesnul blaženou smrtí. + Svůj hrob nalezl v kostele, ve kterém ho svatý Apoštol ustanovil za důstojného pomocníka. †
V Římě svatí mučedníci – kněz Priscus, klerik Priscillián a Bohu zasvěcená žena Benedicta * Za panování císaře Juliána vytrpěli mučednickou smrt mečem. †
Taktéž v Římě blažená Dafrosa, choť svatého mučedníka Flaviána. * Po nási­lné smrti svého muže byla nejprve poslá­na do vyhnanství a poté za výše zmíně­ného panovníka sťata. †
V Boloni svatí mučedníci Hermes, Ag­geus a Kajus. †
V Africe věhlasní mučedníci Aquilinus, Geminus, Eugenius, * Marciánus, Quinctus, Theodotus a Tryfon, + o kte­rých se nám zachovaly záznamy. †
A jinde … 
5. ledna
V Římě se rozžehnal s pozemským světem svatý papež Telesfor. + Jako sedmý v pořadí po svatém apoš­tolovu Petrovi byl ustanoven za pon­tifika maxima. * Za Antonia Pia vytrpěl slavné mučednictví. †
U Antiochie svatý mnich Simeon. * Jeho způsob pozemského a duchovního života je hoden veškerého obdivu. †
A jinde … 
6. ledna
Svátek Zjevení Páně nebo také Zje­vení Božího. † (Theofanie) 
V oblasti kolem Remeše utrpení svaté panny Makry. + Za Diokleciánova pro­následování byla na pokyn místo­drží­cího Rictiovára vhozena do ohně, zůstala však neporušena. * Poté byla uvržena do nečistého žaláře. + Také byla vláčena po ostrých střepech a rozžhaveném uhlí. * Konečně vešla k Pánu s modlitbou na rtech. †
V Rennes svatý Melanius, biskup a vy­znavač. * Po bezpočtu zázraků slavně opustil tento svět, jakkoli byla jeho mysl už zde na zemi upřena na věci nebes­ké. †
A jinde … 
7. ledna
Návrat chlapce Ježíše z Egypta. †
Svou pozemskou pouť završil svatý Lu­cianus, kněz církevní obce v Antiochii a mučedník. + Byl vysoce ceněn pro své vědění a svou výmluvnost. * Protože vy­znal víru v Krista, byl za Maximiánova pronásledování v Nikomedii zabit a pochován v Helenopolisu v Bithynii. †
V Antiochii svatý diákon Clerus. + Pro­tože slavně vyznal svou víru, byl sedmkrát po sobě trýzněn a dlouho věz­něn v žaláři. * Nakonec byl sťat a završil tak své mučednictví. †
Ve městě Heraklea svatí mučedníci Felix a Januarius. †
A jinde … 
8. ledna
V Beauvais ve Francii svatí mu­čedníci – kněz Lucian, dále Maxi­mian a Julian. * Poslední dva byli od svých pronásledovatelů sraženi mečem. + Blažený Lucian, který kdysi přišel do Gallie spolu se svatým Dionysiem, byl však podroben strašlivému bičování. * Protože bez bázně mocným hlasem vzýval jméno Krista Pána, potkal ho stejný osud jako jeho druhy. † 
Tentýž den svatý mučedník Euge­nianus. †
Z Neapole v Kampánii odešel do nebes­ké vlasti svatý biskup a vyznavač Seve­rin. + Byl bratrem blaženého mučedníka Victorina. * Mnohokrát osvědčen ve ctnosti zesnul v pověsti veliké sva­tosti. †
A jinde … 
9. ledna
V Antiochii za Diokleciána a Maxi­miána završil svou životní pouť svatý mučedník Julian a panna Basilissa, jeho manželka. + V záznamu o jejich utrpení se můžeme dočíst, že oba během hrozného pronásledování poskytli úto­čiště velkému počtu kněží a služebníků Církve. * Byli spáleni. †
Po nich vytrpěl mučednickou smrt kněz Antonius, dále Anastasius, chlapec Celsus se svou matkou a mnoho dalších. † 
V Africe svatí mučedníci Revolutus, Fir­minian a další tři. †
V Mauritánii svatí mučedníci Vitalis, Revocatus a diákon Fortunat. †
A jinde … 
10. ledna
V Thébách došel na konec své po­zemské pouti svatý Pavel, první eremita. * Svatý Antonín viděl, jak jeho duši, obklopenou chóry apoštolů a pro­roků, odnáší andělé do nebe. †
Na Kypru blažený Nikator, který patřil k prvním sedmi diakonům. + Hoden ob­divu pro svou pevnou víru a ctnosti ob­držel korunu nehynoucí slávy. †
V Římě svatý papež Melchiadis. †
V Bourges svatý biskup Vilém. + Vy­stoupil z řádu v Grandmontu a přešel k cisterciákům, kde se stal prvním opa­tem ve Fons Joannis, * pak v Carolilocu, až byl nakonec zvolen arcibiskupem města Bourges. + Zesnul v Pánu jako světec. †
A jinde … 
11. ledna
V Římě svatý papež a mučedník Hy­gin. + Slavného mučednictví dosá­hl za pronásledování Antonina. †
V Africe blažený mučedník Salvius. + V den jeho odchodu na věčnost přednesl svatý Augustin proslov před shromáždě­ním v Kartágu. †
V Alexandrii svatí mučedníci Petr, Seve­rus a Leucius. * Zachovaly se nám o nich záznamy. †
A jinde … 
12. ledna
V Acháji završil svou pozemskou pouť svatý mučedník Satyr. + Když procházel kolem znázornění jakési modly, foukl na ně a pokřižoval se na čele. * Tu se socha náhle zřítila. Proto byl sťat. †
Tentýž den svatý mučedník Arkadius z urozeného rodu, proslavený mnoha divy. †
V klášteře Riveaulx v Anglii došel na konec své pozemské pouti svatý opat Aelred z řádu cisterciáků. + Získal si věhlas díky svým znalostem svatých věd, svému duchovnímu životu a daru prorokování. †
A jinde … 
13. ledna
Památka Křtu našeho Pána Ježíše Krista. † 
V Římě, na Via Labicana, čtyřicet sva­tých vojínů, * kteří si vysloužili ne­hynoucí korunu, když za císaře Galliéna vyznali pravou víru. † 
V Poitiers završil svou pozemskou pouť svatý biskup a vyznavač Hilarius. + Pro svou věrnost katolické víře musel po čtyři léta žít ve Frýgii jako vyhnanec. * Kromě jiných zázračných skutků zde vskřísil jedoho mrtvého. †
Z Remeše odešel do nebeské vlasti svatý biskup Remigius, muž velkých ctností. * Jeho chvályhodnou svatost oslavoval ná­rod Franků nikdy neutuchající úctou. †
U Poitiers svatý vyznavač Viventius, jeho ostatky jsou uctívány v Burgundsku v klášteře Vergy. †
Tentýž den v oblasti kolem Bussy (Francie) svatý kněz a vyznavač Lenogi­sili. †
A jinde … 
14. ledna
Svatý vyznavač a učitel Církve Hila­rius, biskup města Poitiers, * který odešel na věčnost včera. †
V Nole v Kampánii došel k cíli své životní cesty svatý kněz Felix. + Podle zpráv svatého biskupa Paulina byl pro­následovateli uvržen do žaláře. * Zde musel spoután ležet na mušlích a střepech, až mu v noci anděl uvolnil pouta a osvobodil ho. †
V klášteře Panny Marie v Aulps u Allo­brogů svatý Guarini, + žák našeho sva­tého otce Bernarda a první opat tohoto kláštera. * Později se stal biskupem kláš­tera v Sitten. †
Tentýž den svatý biskup Eufrasius. †
V Antiochii svatý diákon Clerus. †
A jinde … 
15. ledna
V krajině Anjou blažený opat Mau­rus, žák našeho svatého otce Bene­dikta. †
V Judeji svatí proroci Habakuk a Mi­cheáš, + jejichž ostatky byly za císaře Arcadia nalezeny díky božskému zje­vení. †
V Clermontu svatý biskup a vyznavač Bonitus, + jehož život zdobilo bohatství ctností. †
V Egyptě svatý opat Makarius. * Byl žákem blaženého Antonína, proslavený mnoha zázraky a svým životem. †
Taktéž dnes svatý Isidor. * Zazářil skrze mnohé divy a pevnost své víry. †
A jinde … 
16. ledna
V Římě, na Via Salaria, došel k cíli svého pozemského putování svatý papež a mučedník Marcel I. + Protože hájil katolickou víru, byl na rozkaz tyranského Maxentia nejprve bit kara­báči, poté musel v státních stájích obsta­rávat zvířata. * V hrubém oděvu tam vy­konával tuto službu až do konce svých dní. †
V Arles ve Francii svatý biskup Honorat. + Získal si věhlas díky svému způsobu života, své učenosti a zázrakům. †
Ve městě Oderzo svatý biskup a vy­znavač Titian. †
V osadě Mazerolles svatý vyznavač Fur­seus. + Jeho tělo bylo později přeneseno do kláštera  Peronne. †
V Římě svatá Priscilla. † 
A jinde … 
17. ledna
V Thébách svatý opat Antonín. * Jeho tělo bylo za císaře Justiniána nalezeno díky božímu zjevení, + převe­zeno do Alexandrie a uloženo v kostele svatého Jana Křtitele. †
V Langres svatá trojčata Speusippus, Eleusippus a Meleusippus. + Když jim bylo dvacet pět let, dosáhli spolu se svou babičkou Leonillou, dále Jonillou a Neo­nem koruny mučednické * za vlády cí­saře Marka Aurelia. †
U Bourges se odebral na věčnost svatý biskup Sulpicius Zbožný. + Jak drahou­cenné byly jeho život a jeho smrt, je zřejmé z podivuhodných zázraků. †
A jinde … 
18. ledna
Nastolení svatého Petra, jehož prvním sídlem byl Řím. †
Na témže místě utrpení svaté panny a mučednice Prisky za císaře Claudia. †
V Pontu se odebrali na věčnost svatí mu­čedníci Moseus a Ammonius. + Byli vo­jíny a nejprve je odsoudili k nuceným pracím v dolech. * Konečně byli vydáni ohni. †
A jinde … 
19. ledna
Svatý biskup a vyznavač Vilém, je­hož odchod na věčnost je uveden u desátého ledna. †
Ve Smyrně došel na konec své pozemské pouti blažený mučedník Germanicus. + Když byl za Marka Antonia a Lucia Au­relia soudcem odsouzen, s pomocí Boží milosti vypudil veškerou bázeň ze svého slabého těla * a záměrně dráždil bestii, kterou na něho vypustili. + Rozdrcen jejími zuby směl zemřít pro našeho Pána Ježíše Krista a byl přivtělen Tomu, jenž je nazýván pravým Chlebem. †
U Spoleta utrpení svatého mučedníka Pontiana za časů císaře Antonina. * Po­tom, co byl krutě mrskán, musel pro své vyznání víry v Krista na příkaz soudce bosou nohou přejít po rozžhaveném uhlí, nijak mu to však neuškodilo. + Nato ho soudce nechal mučit, pověsit na ocelové háky a poté uvrhnout do žaláře. * Zde ho Bůh posílil zjevením anděla. + Později byl polit vroucím olovem a konečně ze­mřel pod ostřím meče. †
V oblasti kolem Dreux svatý opat Lau­nomar. †
A jinde … 
20. ledna
V Římě odešel na věčnost svatý papež Fabián. * Řídil Církev patnáct let. + Mučednictví podstoupil za vlády Decia a byl pochován na Kallis­tově pohřebišti. †
Taktéž v Římě, u  místa zvaného Kata­coumbas, * svatý mučedník Šebestián. Byl velitelem první kohorty. + Protože byl křesťan, byl za císaře Diokleciána přímo na cvičišti spoután, * byl probo­dán šípy vojáků a nakonec bit karabáči, až vypustil duši. †
Na Via Cornelia svatí mučedníci Marius a Marta a jejich synové Audifax a Abach. + Byli to urození Peršané. Za časů císaře Claudia podnikli pouť do Říma. * Tam podstoupili bití metlami a napínání na skřipci; byli vhozeni do ohně, jejich těla rozedrána ocelovými háky a jejich ruce uťaty. + Nakonec byla Marta zabita v jedné sluji; ostatní byli sťati a jejich těla spálena. †
A jinde … 
21. ledna
V Římě utrpení svaté panny Anežky. * Za panování městského prefekta Symfronia byla vhozena do ohně. + Když na její modlitby oheň vyhasl, byla probodena mečem. †
V Aténách došel na konec své pozemské pouti svatý biskup Publius. + Byl ná­stupcem svatého Dionysia Areopagity a výtečným způsobem řídil církevní obec v Aténách. * Proslaven mnoha ctnostmi a brilantní učeností obdržel za vyznání víry v Krista vítězný věnec slávy. †
V Tarragoně ve Španělsku svatí mu­čedníci – biskup Fruktuos a diákoni Augurius a Eulogius. + Za časů Galliena byli drženi v žaláři a poté vhozeni do ohně. * Když plameny strávily jejich pouta, rozepjali ruce do tvaru kříže a s modlitbou na rtech dosáhli svého cíle. + Brzy nato spatřili někteří z bratří a též dcera soudce, stojíce poblíž hranice, jak jejich duše stoupají vzhůru k nebi, ověn­čeny paprsky. †
A jinde … 
22. ledna
Ve Valencii ve Španělsku svatý Levit a mučedník Vincentius. + Za vlády císařů Diokleciána a Maximiána dosáhl po mnoha utržených ranách a hrozných mučeních slavného triumfu. * Zpráva o jeho utrpeních byla dokončena za místo­držícího Daciana a Prudentius podle ní vytvořil oslavnou píseň ve verších. + Také svatý Augustin opěvuje a chválí tohoto mučedníka. †
V Římě na Aqua Salvia svatý Ana­stasius, perský mnich a mučedník. + Musel v Cesareji v Palestině vytrpět od Peršanů mnohé trýznění, žalářování, bití a okovy. * Potom, co snášel ještě mnoho jiných trápení, byl s dalšími sedmdesáti sťat. †
V Embrunu ve Francii svatí mučedníci Vincentius, Orontius a Viktor za císaře Diokleciána. †
A jinde … 
23. ledna
V Římě svatá panna a mučednice Emerentiana. * Modlila se na hro­bě svaté Anežky a bránila jiné věřící, když je při modlitbě obtěžovali pohané, + ti je potom ukamenovali. †
Ve Filippách svatý Parmenas, byl jedním ze sedmi jáhnů. + V důvěře v milost Boží přijal od bratří úkol hlásat evange­lium, a plnil ho s velkou horlivostí. * Za Trajána si získal slávu skrze mučednic­tví. †
V Cesareji v Mauritánii svatí mučedníci Severian a jeho choť Aquila. + Oba za­hynuli v plamenech. †
U Antinoë, města v Egyptě, svatý mu­čedník Asklas. + Nejprve mu vyvrátili klouby, poté ho pálil na bocích. * Nako­nec byl utopen v řece a tak vypustil duši, která byla Bohu tak drahá. †
A jinde … 
24. ledna
Své pozemské putování dnes završil svatý Timotheus, žák svatého apoš­tola Pavla. * Ten ho ustanovil za biskupa v Efesu. + Poté, co zde vystál mnoho bojů pro Krista, dosáhl vítězný věnec mučedníků. †
V Antiochii svatý biskup Babilas. + Nejprve za Deciova pronásledování oslavil Boha mnohým utrpením a sou­žením, aby pak svůj slavný život ukončil v okovech. * S nimi byl také podle vlast­ního přání pochován. + Máme také zprávu o tom, že s ním trpěli další tři chlapci, totiž Urban, Prilidianus a Epolo­nius. †
V Neocesareji v Mauritánii svatí mu­čedníci Maedonius, Musonius, Eugenius a Metellus. + Všichni byli upáleni, * a jejich popel vysypán do řeky Axum. †
A jinde … 
25. ledna
Obrácení svatého apoštola Pavla. * Došlo k němu v druhém roce po nanebevstoupení našeho Pána Ježíše Krista. †
U Damašku došel k cíli své pozemské cesty svatý Ananiniáš. + To on udělil Apoštolovi svátost křtu. †
V Clermontu svatý biskup Prejekt a Marinus, muž Boží. Oba byli zavražděni vlivnými muži tohoto města. †
Tentýž den ve městě Gabalis svatý bis­kup Severin, muž obdivuhodné svatosti a učenosti. †
A jinde … 
26. ledna
V Citeaux ve Francii svatý Alberich, druhý opat tohoto arciopatství. * Spolu s našimi otci Robertem a Štěpá­nem povolal k životu cisterciácký řád a odporučil ho ochraně nejblahoslavenější Panny Marie. †
U Smyrny se rozžehnal s životem svatý Polykarp. + Byl žákem svatého apoštola Jana a ten ho ustanovil za biskupa tohoto města, takže byl hlavou celé Malé Asie. * Později, když proti němu v teátru po­vstal všechen lid, + za Marka Antonina a Lucia Aurelia Commoda, * byl prokon­sulem vydán ohni. + Spolu s ním zemře­lo v tomto městě ještě dalších dvanáct mučednickou smrtí, pocházeli z Fila­delfie. †
V Hippo Regius v Africe svatý biskup Theogenes a dalších třicet šest svatých mučedníků. + Za Valeriánova pronásle­dování nepovažovali časnou smrt za nic a vyměnili ji za korunu života věčného. †
A jinde … 
27. ledna
Svatý Jan, biskup města Konstanti­nopole, příjmím Chysosto­mus. * Slovy i příkladem prokázal křesťan­ské pravdě mnoho užitku. †
V Le Mans ve Francii se odebral na věčnost svatý Julián, byl první biskupem tohoto města. †
V Africe svatý mučedník Avitus. †
V Betlémě v Judeji zesnutí svaté Pavly. + Její ctnostmi okrášlený život popsal svatý Jeroným, * také dosvědčuje, že ví­tězný věnec získala po dlouhých útrapách. †
Tentýž den svatý Marius, opat kláštera Bovons ve Francii. + Jeho život oplýval bohatstvím ctností, jak o tom svědčí věhlasný patricij Dinamius. †
A jinde … 
28. ledna
V Lausanne svatý Amadeus, první opat kláštera Hautecombe, patřící­ho řádu cisterciáků. * Později se stal bis­kupem Lausanne. + Vynikal zbožností, vzděláním a výjimečnou úctou k nej­blahoslavenější Panně Marii. †
V Římě druhá památka Anežky. †
V Apollónii svatí mučedníci Thyrsus, Leukius a Kallinik. + Za časů císaře De­cia byli rozličným způsobem trýzněni. * Thyrsus a Kallinik byli sťati. + Leukius byl však povolán hlasem z nebe a vy­pustil duši. * Tak všichni završili své mučednictví. †
V Alexandrii svatý Cyril, biskup tohoto města. * Byl slavným obhájcem kato­lické víry. †
V klášteře Moutier-Saint-Jean se rozžeh­nal s tímto světem svatý opat Jan, jenž byl mužem Božím. †
V Německu vysvěcení kostela Panny Marie v Heisterbachu rukama nejctihodnějšího biskupa Wizlina. †
A jinde … 
29. ledna
Svatý František Saleský, biskup ženevský, vyznavač a učitel Církve. + Do nebeské blaženosti se odebral dva­cátého osmého prosince, slaví se ale kvůli přenesení těla z Lyonu do Annecy (ve Francii) dnes. †
V Římě, na Via Nomentana, mučednická smrt svatých vojínů Papia a Maura. + Hned, jak poprvé vyznali víru v Krista, nechal jim prefekt města Leodicius roz­bít ústa kameny * a takto je uvrhnout do žaláře. + Později bili mrskáni metlami a nakonec řemínky s olůvky, až se jejich duše oddělila od těla. †
V oblasti kolem Troyes svatý Sabian, * který byl na rozkaz císaře Aureliana pro své přiznání se ke Kristu sťat. †
Tentýž den došel v Trevíru na konec své­ho pozemského putování svatý biskup Valerius, + byl žákem svatého apoštola Pavla. †
A jinde … 
30. ledna
V klášteře Clairvaux blažený Ger­hard. + Byl rodným bratrem sva­tého otce Bernarda a celerářem tohoto kláštera. * Byl omilostněn nebeskými dary ducha. †
V Antiochii utrpení blaženého Hippoly­ta. * Dlouho setrvával v omylu novaci­anského schismatu. + Osvícen milostí Kristovou, navrátil se zpět k jednotě Církve. * Pro ni a v jejím lůně pak obstál ve slavném mučednictví. †
V Jeruzalémě svatý biskup Matthias. + Vypráví se o jeho zázračných skutcích, svědčících o pevné víře. * Musel pro Krista mnoho vytrpět, ale nakonec ze­snul pokojně. †
Tentýž den utrpení svatého mučedníka Flaviána. †
V Maubeuge, klášteře v Hennegau, svatá panna Aldegundis. †
V Calae v oblasti kolem Paříže svatá Bathilda, královna Franků a choť Chlod­víka II. †
A jinde … 
31. ledna
Památka všech zemřelých předsta­vených našeho řádu. †
V Alexandrii došel na konec své pozem­ské pouti svatý mučedník Metran. + Od­mítal podle zvyku pohanů vypouštět z úst bezbožná slova. * Proto ho karabá­či tloukli po celém těle, rozdrtili mu tvář a vyrazili oči ostrými tyčemi. + Za mnohého trýznění ho vyhnali za město a odňali mu poslední zbytek života, jenž v něm zbyl, ukamenováním. †
Dále v Alexandrii svatí mučedníci Sa­turnin, Thyrsus a Viktor. †
A jinde … 

ÚNOR

1. února
Dnes se odebral na věčnost svatý Ignác, biskup a mučedník. Jako třetí v pořadí po svatém Petrovi vedl církevní obec v Antiochii. * Za Trajanova pronásledování byl v poutech poslán do Říma. + Nejprve byl před zra­ky císaře a senátu nelidsky mučen a poté předhozen lvům. * Rozemlet jejich zuby stal se obětinou pro Krista. † 
Ve Smyrně svatý kněz a mučedník Pio­nius. + Byl uvržen do nečistého žaláře, kde povzbudivými slovy posiloval mnoho bratří v utrpení. * Po mnoha trýz­něních byl proklán hřeby a postaven na hořící hranici. +  Takto dosáhl v Kristu blaženého cíle. * Spolu s ním trpělo dalších patnáct druhů. †     Tentýž den svatí biskupové Polykarp a Severián. † 
V Tois – Cháteaux svatý biskup Pavel. + Jeho život vynikal ctnostmi, jeho smrt byla oslavena zázraky. † 
V Toledu v cisterciáckém klášteře Monte Sion došel na konec své životní pouti svatý Raymund, opat Fitero. * Byl osvíceným zakladatelem řádu v Cala­travě, + osvoboditelem vlasti a neoblom­ným obráncem křesťanské věci. †  
Taktéž dnes svatý Efrém, jáhen církevní obce v Edesse. † 
V Irsku svatá panna Brigida. + Její život se skvěl divy. * Když se na důkaz panen­ství dotkla dřeva oltáře, tu začalo ihned pučet. †    
A jinde … 
2. února
Svátek Očišťování Panny Marie. + Řekové ho nazývají Hyperpante, tzn. „setkání s Pánem“. † 
Povstaneme a v úkloně se v duchu pomodlíme 
AVE MARIA
V Římě na Via Salaria utrpení svatého Aproniána. * Byl ještě pohanem, když spolu se svatým jáhnem Sisinem uslyšel hlas z nebe: + „Pojďte, požehnaní mého Otce, a přijměte říši, která je pro vás při­chystána od úsvitu časů!“ * Tu uvěřil a nechal se pokřtít. + Později byl pro své přiznání se k Pánu sťat, a tak zakončil svůj život. † 
Taktéž v Římě svatí mučedníci Fortunát, Felicián, Firmus a Candidus. † 
V Cesareji v Palestině svatý setník Kornelius. + Křest přijal z rukou svatého apoštola Petra. * Nedaleko tohoto města, kde byl povýšen do biskupského úřadu, také zesnul. † 
V Orleans svatý biskup Floscul. †
A jinde … 
3. února 
Svatý Aelred, opat a vyznavač, jehož odchod do nebeské vlasti slavíme dvanáctého ledna. † 
V Sebastě v Arménii utrpení svatého bis­kupa a mučedníka Blažeje. + Učinil mnoho zázraků. * Za místodržícího Agrikolaa byl dlouho bičován, zavěšen na dřevěné lešení a rozdrásán ocelovými hřebeny. + Poté byl uvržen do špinavého žaláře a pohřížen do jezera. * Protože vyvázl bez úhony, byl na rozkaz již řečeného soudce sťat spolu s dalšími dvěma mladíky. †   
V Africe se odebral na věčnost svatý di­ákon a vyznavač Celerin, + taktéž svatí mučedníci Vavřinec, Ignác a Celerina. * O jejich pamětihodné slávě nalezneme zprávu v jednom z dopisů svatého Cypriá­na. † 
V Niceji za časů císaře Decia utrpení svatého Tryfona. † 
U Gap pochování ostatků svatých bisku­pů Tigrida a Remedia. † 
V Lyonu završili svou pozemskou pouť svatí biskupové Lupicin a Felix. † 
V Lagnieu (ve Francii) došel k cíli své pozemské cesty svatý biskup a vyznavač Deodatus. † 
A jinde … 
4. února 
Svatý biskup a mučedník Polykarp. + Jeho památku vzpomínáme dvacá­tého šestého ledna. † 
Ve Fossombrone svatí mučedníci Aqui­lin, Geminus, Gelasius, Magnus a Donát. † 
V egyptském městě Thmuis utrpení sva­tého biskupa Fileáše a tribuna Filoroma za pronásledování císaře Diokleciána. * Protože věřící toužili následovat příkladu svého pastýře, + dosáhl spolu s nimi ví­tězné koruny mučedníků nespočetný zá­stup věřících z téhož města, * jak o tom podává zprávu osmá kniha církevních dějin. † 
V Troyes ve Francii svatý kněz a vy­znavač Aventin. † 
A jinde …  
5. února 
Ve městě Katánii na Sicílii se rozžeh­nala se světem svatá panna a mu­čednice Agáta. + Bylo jí snášet mnohé políčkování a následné strádání v žaláři. * Poté jí na skřipci vymkli údy a trýznili ji. + Uřezali ji poprsí a vláčeli ji po stře­pech a žhavém uhlí. * Nakonec byla za časů císaře Decia a soudce Quinctiana  míra jejího utrpení v žaláři naplněna. † 
Ve Vienne blažený biskup a vyznavač Avitus. + Byly to právě jeho víra, hor­livost a obdivuhodná učenost, jež za­mezily v Galii rozšíření ariánského blu­du. † 
A jinde … 
6. února
Svatý Raymund, opat a vyznavač. Jeho památku vzpomínáme prvního února. † 
V Cesareji V Kappadokii došla na konec svého pozemského putování svatá panna a  mučednice Dorota. + Nejprve byla mučena na skřipci, poté dlouho bita pěst­mi do tváře, až byla nakonec odsouzena ke smrti stětím. * Při její smrti se obrátil na víru v Krista řečník Theofil. + Krátce nato byl nejkrutějším způsobem trýzněn a nakonec sprovozen ze světa mečem. †  
Tentýž den svatí mučedníci Saturnin, Theofil a Revocata. † 
V Clermontu ve Francii svatý mučedník Antholián. † 
Svatí biskupové Vedastus a Amand. * Jejich život a smrt byly oslaveny mnohý­mi divy. +  Vedastus byl opatem v kláš­teře v Artois, * Amand řídil církevní obec v Maastrichtu. †  
A jinde … 
7. února 
Svatý opat Romuald, otec kamaldul­ského řádu. + Den jeho blaženého odchodu na věčnost je devatenáctý čer­ven. † 
V Anglii doputoval k cíli své pozemské cesty svatý biskup Augulus. + Život za­vršil svědectvím krve a obdržel tak svou  odměnu na věčnosti. † 
V Egyptě svatý biskup Moses. * Nejprve vedl život v ústraní na poušti, + duchovní slávu mu získaly četné divy a ctnosti. * Později se stal biskupem Sa­racénů a tento divoký národ z velké části obrátil na pravou víru. + Obtěžkán bo­hatstvím slavných zásluh, zesnul v poko­ji. † 
A jinde … 
8. února
V Římě svatí mučedníci biskup Pavel, Lucius a Cyriak. † 
V Malé Arménii se rozžehnali se světem svatí mučedníci Dionysus, Emilián a Se­bastián. † 
V Cordobě svatý mučedník Šalamoun. † 
V Alexandrii utrpení svaté panny a mu­čednice Kointhy. + Pohané ji vláčeli před obrazy model a chtěli ji přinutit, aby jim prokázala božskou poctu. * Když to plna odporu odmítla, spoutali jí chodidla k sobě a takto ji vláčeli ulicemi města, až nakonec vydechla naposledy, hrozným způsobem zohavena. + To se stalo za panování císaře Decia. † 
Tentýž den se odebral na věčnost svatý vyznavač Jeroným Emiliani, zakladatel kongregace Otců Somasků. * Za života i po smrti byl oslaven mnohými zázraky, takže ho papež Benedikt IV. zanesl do soupisu blahoslavených. + Klement XIII. jej pak svatořečil. † 
A jinde … 
9. února
V Alexandrii svatá panna a mu­čednice Apolónie. + Za císaře De­cia jí nejprve  pronásledovatelé vyrazili všechny zuby. * Pak vystavěli hranici, zapálili ji a Apolónii hrozili, že ji zaživa upálí, jestliže po nich nebude opakovat bezbožná slova. + Ona se však nakratič­ko usebrala, náhle se vymanila z rukou bezbožníků a vrhla se do ohně. † 
V Soli na Kypru svatí mučedníci Am­mon a Alexander. † 
V klášteře Fontanelle ve Francii svatý Ansbert, vyznavač a biskup města Rouenu. † 
A jinde … 
10. února
U Monte Cassina svatá panna Scholastika, sestra svatého opata Benedikta. † 
V Římě svatí mučedníci Zotik, Irenej, Hyacint a Amantius. † 
Tamtéž na Via Labicana deset svatých vojínů, kteří zemřeli jako mučedníci. † 
V Orientu svatá panna Soteris. * Katané ji dlouho bili mocnými údery do tváře. + Nakonec sešla ze světa mečem a završila tak své mučednictví. † 
V oblasti kolem Rouenu svatá panna Austreberta. † 
A jinde … 
11. února
V Lourdes ve Francii zjevení nej­blahoslavenější a neposkvrněné Panny Marie. † 
V Africe došli na konec svého pozem­ského putování svatí mučedníci Sa­turnin, kněz, + Dativus, Felix, Ampelius a druhové. * Trpěli pro Krista za panování císaře Diokleciána a prokonsu­la Anolina. † Dále svatý biskup a mu­čedník Desiderius. † 
V městečku Nantua ve Francii svatý Severin, opat kláštera Agaunum * (dnešní St. Moritz / Švýcarsko). Svou modlitbou uzdravil bohabojného krále Chlodvíka z jeho vleklé nemoci. † 
V Alexandrii se rozžehnala se světem svatá panna Eufrasie, + jež vynikala zdr­ženlivostí a divotvornou mocí. † 
A jinde … 
12. února
V klášteře benediktinek v Juley v Burgundsku se odebrala na věčnost blažená Humbelina. + Byla rodnou sestrou svatého otce Bernarda. * Odváděl její pozornost od honby za po­míjivými věcmi tohoto světa k nadpo­zemským tužbám. + Tak mohla svatě ze­snout v Pánu. † 
Tentýž den doputovali na konec své po­zemské pouti svatí mučedníci Makarius, Rufinus a Justus. † 
Ve Španělsku svatá panna Eulálie. * Za panování císaře Diokleciána obdržela nehynoucí korunu mučedníků ve městě Barceloně. † 
V Alexandrii coby svatí mučedníci děti Modestus a Ammonius. † 
A jinde … 
13. února
V oblasti kolem Limoges završil své pozemské putování svatý Štěpán, opat a zakladatel řádu v Grandmontu. * Byl nadán darem obdivuhodné pokory, čistoty a přísnosti mravů. + Papež Kle­ment III. jej přijal do soupisu svatých. †  
V Antiochii se odebral na věčnost svatý prorok Agabus. + Svatý Lukáš jej uvádí ve Skutcích apoštolských. † 
V Lyonu ve Francii svatý mučedník Juli­án. † 
Ve městě Angers svatý biskup Licinius, muž výjimečné svatosti. † 
V Lyonu ve Francii svatý biskup a vy­znavač Štěpán. † 
A jinde … 
14. února
Svatý vyznavač Konrád, o jehož životě se pojednává sedmnáctého března. † 
V Římě došel k cíli své pozemské pouti svatý kněz a mučedník Valentin. + Uzdravil mnoho nemocných a podal četné důkazy o své učenosti. * Za panování císaře Claudia byl mrskán metlami a sťat. †  
Taktéž v Římě svatí mučedníci Vitalis, Felicula a Zeno. † 
V Terni svatý biskup a mučedník Valen­tin. * Po dlouhém bičování by uvržen do žaláře. + Protože nebylo možné ho při­nutit k odpadu, byl kolem půlnoci vyve­den z vězení a sťat. † 
U Alexandrie svatí mučedníci Bassus, Antonín a Protolicus. + Byli pohříženi do hlubiny mořské .+ 
V Alexandrii svatí mučedníci kněz Cyrion, dále Moses Bassian a Agatho. * Všichni se stali potravou plamenů. † 
Taktéž v Alexandrii svatí mučedníci Dio­nysius a Ammonius. + Byli sťati. †
A jinde … 
15. února
V Brescii svatí jáhnové Faustin a Jovita. † 
V Římě svatý mučedník Craton. + O víře ho poučil svatý Valentin. * O několik dní později dosáhl palmy mučednické spolu se svou ženou, svými dětmi a celým do­mem. † 
V Terni svatá panna Agape. † 
V Sebaste v Arménii sedmero svatých žen, + jež zachytávaly krůpěje krve sva­tého Blažeje v okamžiku, kdy ležel na skřipci. * Tu je zajali a když vyznaly, že jsou křesťanky, byly sťaty. † 
Ve Vaison ve Francii svatý biskup Quini­dus. * Četné divy dosvědčují, jak draho­cenná byla jeho smrt v očích Páně. †
A jinde … 
16. února
Ve městě Cumae svatá panna a mu­čednice Juliána. + Byla týrána roz­ličnými způsoby a musela strádat v žalá­ři. * Zde jí bylo podstoupiti otevřený zá­pas s ďáblem. + Přestála však muka v ohni i v kotli s vroucím olejem. * Ko­nečně byla sťata a tak završila své mu­čednictví. † 
Na věčnost se odebral blažený Onesim. + Svatý apoštol Pavel o něm píše ve svém dopise Filemonovi. * On ho také ustanovil biskupem Efesu a svěřil mu hlásání slova Božího. + Onesim byl předveden do Říma a pro svou víru v Krista ukamenován. * Jeho tělo bylo převezeno do Efesu, kde byl biskupem. † 
V Egyptě svatý mučedník Julián s pěti tisíci druhy. † 
A jinde … 
17. února 
V Persii v Babylóně došel na konec svého pozemského putování bla­žený biskup a mučedník Polychronius. + Před zraky pronásledovatele Decia mu katané roztříštili kameny tvář. * Tu roze­vřel náruč, pozdvihl oči k nebi a vypustil duši. † 
V Concordii utrpení svatých mučedníků Donáta, Sekundiána, Romula a dalších osmdesáti šesti. † 
V oblasti kolem Therouanne ve Francii svatý Silvin, biskup toulouský. † 
V Irsku svatý kněz a vyznavač Fintan, muž plný ctnosti. † 
A jinde … 
18. února
V Jeruzalémě se odebral na věčnost svatý biskup a mučedník Simeon. + Podle tradice byl synem Kleofáše a původem spřízněn se Vykupitelem. * Po Jakubovi, bratrovi Páně, byl ustanoven biskupem Jeruzaléma a zemřel během pronásledování císaře Trajana po mnohých trýzněních mučednickou smrtí. + Všichni, kdo přihlíželi, žasli, dokonce i samotný soudce, jak statečně tento stodvacetiletý stařec snáší muka kři­žování. † 
V Ostii svatí mučedníci Maximus, Clau­dius s chotí Prepedignou a jejich dvěma dětmi. *  Přestože pocházeli ze vzne­šeného rodu, byli na Diokleciánův roz­kaz zajati a vypovězeni ze země. + Na­konec byli upáleni a přinesli tak sebe sama Bohu v oběť příjemnou. † V Af­rice svatí mučedníci Rutulus, Silvanus a Maximus. † 
A jinde … 
19. února 
V klášteře Camera B. Mariae u Bru­selu svatý biskup Bonifác z Lausanne. * Byl neúnavným bojovníkem za svobodu Církve proti císaři Fridrichu II. + V tomto klášteře přijal hábit cister­ciáckého řádu a odešel do nebeské slávy, proslaven mnoha divy. †  
V Římě došel k cíli svého pozemského putování svatý kněz a mučedník Gabi­nus. + Byl bratrem blaženého papeže Caja. * Dioklecián jej držel dlouhou dobu v žaláři, až Cajus svou draho­cennou smrtí získal odměnou věčnou blaženost. † 
V Africe svatí mučedníci Publius, Julián, Marcel a další svědkové krve. † 
A jinde … 
20. února
V Tyru ve Fénicii památka bla­žených mučedníků, jejichž počet zná toliko Bůh. * Na rozkaz císaře Di­okleciána byli všichni postupně podrobeni rozličným mukám a tak zabiti. + Nejprve byli na celém těle až do krve bičováni, poté předhozeni různým divokým šelmám. * Protože však Božím zásahem zůstali bez újmy, byli trýzněni ohněm a připraveni o život mečem, a tak završili své mučednictví. + Tento slavný zástup byl povzbuzován k vítězství bis­kupy Tyranniem, Silvanem, Peleem a Nilem a taktéž knězem Zenobiem. * A tak v tomto blaženém boji všichni společně dosáhli palmy mučednické. † 
Na Kypru svatí mučedníci Potamius a Nemesius. † 
V Římě svatí Gajus, Viktor a Panthamia. † 
V Německu svatý kněz a vyznavač Gallus. † 
A jinde … 
21. února
Na Sicílii došlo k cíli svého pozem­ského putování sedmdesát devět  svatých mučedníků. + Protože vyznali svou víru, obdrželi po rozličných trýzně­ních za císaře Doikleciána korunu, kte­rou jim Kristus připravil. † 
V Andrumentum v Africe svatí Verulus, Secundinus a Servulus spolu s dalšími dvaceti mučedníky. † 
A jinde … 
22. února
V Antiochii svátek Stolce svatého apoštola Petra. † 
Tentýž den blažený Papias, biskup Hie­rapole. * Ještě slyšel stařičkého svatého Jana a byl spolužákem a přítelem sva­tého Polykarpa. † 
Taktéž dnes svatý Aristion. + Byl jedním z dva­asedmdesáti učedníků Kristo­vých. † 
V Alexandrii svatý biskup Abilius. * Po svatém Markovi byl druhým biskupem tohoto města a po třicet let výtečným způsobem zastával tento kněžský úřad. † 
A jinde … 
23. února
Ve Faventii svatý kardinál Petr Da­miani, biskup Ostie. + Pro blaho Církve na sebe vzal mnoho těžkostí. * Proslaven svatostí, učeností a zázraky zesnul v pokoji. + Papež Lev XIII. jej prohlásil učitelem Církve. † 
U Sirmia svatý mnich a mučedník Si­renus. * Na rozkaz císaře Maximiána byl zajat a protože vyznal, že je křesťanem, sťat. † 
Tamtéž se odebralo na věčnost sedm­desát dva svatých mučedníků. + V již zmíněném městě obstáli v mučednickém boji a odměnou obdrželi nebeské králov­ství. † 
Téhož dne svatý kněz a vyznavač Poly­karp. * Spolu s blaženým Sebastiánem obrátil mnoho duší na víru v Krista + a povzbuzoval je k věrnosti i v mučed­nictví. † 
A jinde … 
V přestupném roce se 24. února 
ohlašuje jenom: 
Památka velkého počtu svatých mu­čedníků a vyznavačů, taktéž svatých panen, jejichž přímluvu s v modlitbách vyprošujeme. † 
R. Bohu díky. 
24. (25.) února
V Judeji se odebral na věčnost svatý apoštol Matěj. * Po nanebevstou­pení Páně ho apoštolové zvolili losem. + Evangelium hlásal v Judeji. † 
V Cesareji v Kappadocii svatý mučedník Sergius. + Dochovaly se nám zprávy o jeho slavných činech. † 
Za panování císaře Marciána byla po­prvé nalezena hlava předchůdce Páně. * Tento svatý předchůdce dvěma mnichům zjevil, kde je jeho hlava ukryta. † 
A jinde … 
25. (26.) února
V Egyptě došli k cíli svého pozem­ského putování svatí mučedníci Victorin, Viktor, Nikeforus, * Claudi­anus, Doskorus, Serafion a Papias. + První dva vytrpěli pro své statečné vy­znání víry v pravého Boha muka všeho druhu. * Claudianus a Dioscorus byli upáleni, Serafion a Papias zabiti mečen. + Jejich mučednictví je proslavilo v mnoha církevních obcích. † 
A jinde … 
26. (27.) února
V Perge v Pamfýlii se rozžehnal se světem svatý biskup Nestor. + Za Deciova pronásledování se dnem i nocí modlil, aby Kristus zachoval jeho stádce. * Brzy byl zajat a protože otevřeně a pln horlivosti vyznával víru v Pána, podstou­pil kruté mučení. + Konečně ho ukři­žovali, a tak mohl ověnčen vítězstvím vejít do nebe. † 
V Antiochii svatí mučedníci Fortunatus, Felix a dalších dvacet sedm druhů. † 
U Alexandrie svatý biskup Alexander, ši­roko daleko proslavený stařec. * Byl ná­stupcem blaženého Petra na biskupském stolci tohoto města. + Byl to on, kdo vy­loučil z Církve kněze Aria, propadnuvší­ho zavrženíhodné herezi, jež však byla nakonec přemožena božskou pravdou. * Později na Nicejském koncilu bylo toto (Ariovo) odsouzení potvrzeno třemi sty osmnácti (koncilních) otců. †
A jinde … 
27. (28.) února
V Římě došli na konec svého po­zemského putování svatí mučední­ci Alexander, Abundius, Antigonus a Fortunatnus. † 
V Alexandrii utrpení svatého mučedníka Juliána. * Byl tak silně postižen dnou, že nemohl ani chodit ani stát. +  Spolu se svým služebníkem Eunem byl předveden před soudce, kde je oba přivázali na vel­bloudy * a takto je vodili po celém městě a před očima všech přihlížejících je bez ustání bičovali, až vypustili duši. † 
Ve Španělsku ve městě Seville se ode­bral na věčnost svatý biskup a vyznavač Leander. *  Díky svým kázáním a hor­livému působení obrátil s pomocí krále Rekkareda národ Vizigótů z ariánského bludu na pravou víru. † 
V Lyonu svatý Baldomer, muž Boží. + Jeho hrob je oslaven mnoha zázraky. † 
A jinde … 
28. (29.) února
V Římě se odebrali do věčné bla­ženosti svatí mučedníci Makarius, Rufinus, Justus a Theofil. † 
V oblasti kolem Lyonu v pohoří Jura se rozžehnal se světem svatý opat Ro­manus. + Jako první zde vedl poustevnický život a proslavil se mnoha ctnostmi a divy. * Později se stal duchovním otcem řady dalších mnichů. † 
A jinde … 

BŘEZEN

1. března
V Římě dvě stě šedesát svatých mučedníků, kteří byli pro jméno Kristovo odsouzeni Claudiem. † 
Nejprve byli nuceni pracovat před Salarskou bránou v jedné pískovně, + poté byli v amfiteátru probodáni šípy vojáků. † 
Tentýž den * odebral se na věčnost svatý Donatus, + jemuž bylo snášet utrpení pod vojevůdcem Ursaciem a tribunem Marcellinem v Kartágu. † 
V Marseille ve Francii svatí mučedníci Hermes a Hadrián. † 
Dále utrpení svatého mučedníka Lea. † 
V Angers ve Francii svatý biskup a vy­znavač Albinus. + Byl mužem, z něhož vyzařovala ctnost a svatost. †
A jinde … 
2. března
V Římě na Via Latina + svatí mu­čedníci Jovinus a Basileus, * kteří trpěli za vlády císaře Valeriána a Gallie­na. †  
Taktéž v Římě velké množství svatých mučedníků. Za císaře Alexandra a místo­držícího Ulpiana byli dlouho trýzněni * a nakonec odsouzeni k smrti. † 
V Cesareji v Kappadocii jako svatí mu­čedníci biskup Lucius, + dále Absalon a Lorgius. †
A jinde … 
3. března
V Cesareji v Palestině za pronásle­dování Valeriána coby svatý mu­čedník vojín Marinus a senátor Asterius. * První z nich byl svým přítelem udán jako křesťan. + Když byl soudcem dotazován a mocným hlasem vyznal, že je křesťan, * byl sťat a tak obdržel korunu mučednickou. + Asterius zahalil mrtvolu sťatého mučedníka do svého pláště a pozvedl ji na svá ramena. * Tak sám došel mučednictví a  stal se účastným cti, kterou chtěl tomuto mučedníkovi prokázat. † 
V Calahorra ve Španělsku odebrali se na věčnost svatí bratři a mučedníci Hemite­rius a Cheledonius. + Sloužili jako vojíni v jednom táboře u Leónu, města ve španělské Galicii. * Když vypukla bouře pronásledování, odebrali se do Calahor­ry, aby vyznali víru v Krista. + Tam byli rozličnými způsoby týráni a dosáhli ko­runy mučednické. †
A jinde … 
4. března
V Římě na Via Appia došel na konec své pozemské pouti svatý papež a mučedník Lucius I. + Za Valeriánova pronásledování odešel pro víru ve jméno Kristovo do vyhnanství. * Později se díky  Boží prozřetelnosti vrátil zpět ke svému stádci. + Nakonec byl sťat a došel tak slávy mučedníků. † 
Taktéž v Římě na Via Appia devět set svatých mučedníků. + Jejich těla byla pochována v cemeteriu vedle svaté Cecí­lie. † 
Tentýž den svatý dvořan Cajus. * Spolu s  dalším sedmadvaceti druhy byl vhozen do hlubiny mořské. †
A jinde … 
5. března
V Narbonne v Galii svatý Aegidius. † 
Dále svatý Petr von Catronovo, cisterci­ácký mnich. * Svatý stolec ho určil   za inkvizitora, aby se zamezilo řádění he­retických albigenských. * Jeho činnost byla korunována mučednictvím. † 
V Antiochii došel na konec svého po­zemského putování svatý mučedník Fokas. + Pro jméno Spasitelovo musel vytrpět mnohé muky. * Ještě dnes se káže věřícímu lidu o jeho slavném tri­umfu, kterého dosáhl nad starým Ha­dem. †
Tentýž den utrpení svatého Eusebia, palácového dvořana + a devíti dalších mučedníků. †
A jinde … 
6. března
V Nikomedii se odebrali na věčnost svatí mučedníci Viktor a Viktori­nus. * Spolu s Claudiánem a jeho chotí Bassou byli podrobeni mnoha mukám + a po tři léta drženi v žaláři v zajetí, až zde vypustili duši. † 
V Toledu uložení svatého biskupa Juliá­na, + jehož obyvatelé tohoto města mají ve veliké úctě. †
A jinde … 
7. března
V klášteře Fossanuova u Terraciny v Kampanii svatý Tomáš Akvinský, * vyznavač a učitel Církve z řádu domi­nikánů. + Proslul ušlechtilostí rodu, sva­tostí života a vynikající znalostí teologie. † 
Ve městě Tuburbi v Mauretánii došly na konec svého pozemského putování svaté mučednice Perpetua a Felicita. + Spolu s nimi trpěli též Saturninus, Revocatus a Secundulus. * Poslední z nich zemřel již ve vězení, + ostatní byli předhozeni dravé zvěři. Stalo se to za panování cí­saře Severa. †
A jinde … 
8. března
V Antinoë, městě v Egyptě, se ode­brali na věčnost svatí mučedníci Apollonius, diákon, a Filemon. + Byli zajati a předvedeni před soudce. * Když věrni svému přesvědčení odmítli obě­tovat obrazům model, + probodli jim ka­tané patní klouby a poté byli vláčeni městem. * Konečně je sprovodili ze svě­ta mečem a takto oba završili své mu­čednictví. † 
V tomtéž místě utrpení svatého místo­držícího Ariána, + svatého Theotica a tří druhů. * Soudce je nechal ponořit do moře, + delfíni pak přinesli jejich těla na pobřeží. † 
V Kartágu svatý Pontius. + Byl diáko­nem  blaženého biskupa Cypriána * a sdílel s ním až do jeho smrti trest vyhnanství. + O jeho životě a utrpení také napsal výtečnou knihu. * Protože i on sám ve všech svých těžkostech oslavoval Pána, vysloužil si nakonec korunu věčného života. †
A jinde … 
9. března
V Sebaste v Maloarménii došlo na konec svého pozemského putování čtyřicet svatých vojínů z Kappadocie. + Za časů císaře Lucinia a vlády místodrží­cího Agricolaa byli spoutáni a uvrženi do přeplněného žaláře. * Tváře jim katané  roztloukli kamením. + Poté byli nuceni v nejchladnějším zimním období strávit celou noc bez oděvu na zamrzlém rybníku. * Konečně jim roztříštili ste­henní kosti a tak dovršili jejich muka. + Mezi nimi vynikali především Cyrion a Candidus. † 
V Nysse se rozžehnal s tímto světem svatý biskup Gregorius, bratr svatého biskupa Basilia z Cesareje. * Proslul   svatým životem a výjimečnou vý­mluvností. † 
V Barceloně ve Španělsku svatý biskup Pacianus. + Svůj pozemský život završil ve velmi vysokém věku za časů císaře Theodosia. †
A jinde … 
10. března
V Apameji ve Frýgii se odebrali na věčnost svatí mučedníci Cajus a Alexander. * Biskup Apollinaris z Hie­rapole nám ve své knize proti pomýlené frygijské sektě zanechal zprávu o tom, že za pronásledování Marka Antonína a Lucia Vera slavně vytrpěli jim uchystaná muka a tak získali korunu mučednickou. † 
Dále památka svatých Gorgona a Firma. † 
V Paříži smrt svatého opata Droctovea. + Ten byl žákem blaženého biskupa Ger­mana. † 
V klášteře Bobbio svatý opat Attalas, proslavený mnoha divy. † 
A jinde … 
11. března
V oblasti kolem Limoges v klášteře Obazine památka svatého opata Štepána. + Byl prvním opatem kláštera Obazine a zakladatelem mnoha dalších klášterů. * Se souhlasem dalších opatů přivtělil svou kongregaci k cisterciácké­mu řádu. + Jeho život se vyznačoval mnoha ctnostmi a zázraky. † 
V Kartágu svatí mučedníci Heraklius a Zosimus. † 
V Alexandrii utrpení svatých Candida a Piperiona, taktéž jejich dvaceti druhů. † 
V oblasti kolem Amiens svatý opat Fir­minus. †
A jinde … 
12. března
V Římě svatý papež Řehoř I., + vy­znavač a vynikající učitel Církve a apoštol Angličanů. † 
V Nikomédii svatý kněz Egdunus se sed­mi druhy. * Každý den byl jeden z nich zardoušen, + aby se tak mezi ostatními rozšířil strach. † 
V Římě se odebral na věčnost svatý papež Inocenc, první tohoto jména. †
A jinde … 
13. března
V Nikomédii došli k cíli své pozem­ské cesty svatí mučedníci Mace­donius, * jeho choť Patricia a taktéž jeho dcera Modesta. † 
V Niceji v Bithynii coby svatí mučedníci Theusetas a jeho syn Horres, + dále Theodora, Nymfodora, Marcus a Arabia. * Ti všichni pro víru v Krista vytrpěli smrt ohněm. † 
V Thébách se odebrala na věčnost svatá panna Eufrasia. †
A jinde … 
14. března
V Římě se rozžehnalo s životem čtyřicet sedm svatých mučedníků. + Pokřtěni byli svatým apoštolem Petrem, když spolu se  svatým Pavlem ležel v Mamertinském žaláři. * Také oni strádali po devět měsíců v tomto žaláři. + Protože dál věrně vyznávali pravou víru, byli na rozkaz císaře Nerona zabiti mečem. † 
V Africe svatí mučedníci Petr a Afrodi­sius. † 
Dále památka svatého Eufrosia. † 
A jinde … 
15. března
V Cesareji v Kapadocii utrpení sva­tého vojína Longina. + Traduje se, * že kopím probodl bok Kristův. † 
V Thessalonike svatá Matrona. + Byla přistižena jako křesťanka, mnoha různý­mi způsoby trýzněna a nakonec tlustými metlami ubita k smrti. * Přiznávajíc se stále v modlitbě ke Kristu vypustila duši. † 
A jinde … 
16. března
V Římě utrpení svatého diákona Cyriaka. + Po dlouhé vazbě, kte­rou strávil v žaláři, byl polit vroucí smo­lou, * natažen na skřipec, obmotán provazy a bit metlami. + Nakonec byl spolu s Largem a Smaragdem a dalšími dvaceti na rozkaz císaře Maximiána sťat. * Svátek svatých Cyriaka, Larga a Sma­ragda se slaví osmého srpna. + V tento den nechal svatý papež Marcellus ostatky těchto třiadvaceti mučedníků vy­zvednout a znovu slavnostně uložit. † 
V Akvileji se odebral na věčnost svatý biskup Hilarius a svatý diákon Tatian. + Za místodržícího Beronia vytrpěli tito dva po mukách bití a dalších trýzněních mučednickou smrt spolu s Felixem, Largem a Dionysiem. † 
V Clermontu ve Francii se odebral z tohoto světa svatý biskup Patricius. † 
Dále též velký počet jiných svatých mu­čedníků a vyznavačů, * a také svatých panen. †
A jinde … 
17. března
Ve městě Nikomedii památka sva­tých mučedníků Eugenia, Pamfi­lianiho, Kastora a Serena. † 
V Irsku smrt svatého biskupa a vyznava­če Patrika. + Byl první, kdo na tomto ost­rově hlásal Krista. * Proslavil se velkými divy a ctnostným životem. † 
Dnes se odebral z tohoto světa svatý Konrád z Bavorska. + Pohrdnuv pozem­skými statky, oddal se pod ochranou  na­šeho svatého otce Bernarda z Clairvaux mnišskému životu. * Posléze se, stravován touhou po nebeském králov­ství, odebral do věčné vlasti v blízkosti Bari a Medunea v Apulii. †
A jinde … 
18. března
V Cesareji v Palestině došel na ko­nec svého pozemského putování svatý biskup Alexander. + Ze svého bis­kupského stolce v Kappadocii přišel do Jeruzaléma, aby navštívil svatá místa. * Protože tamní biskup Narcissus byl již starcem, převzal Alexander v důsledku božského vnuknutí vedení nad touto církevní obcí. + Když pak vypuklo za Decia pronásledování, byl, dosáhnuv sám také již pokročilého věku, odvlečen do Cesareje a uvržen do žaláře. * Protože vyznával Krista, vytrpěl zde mučednickou smrt. † 
Tentýž den v klášteře Nivelles v Braban­tu svatá panna Gertruda. †
A jinde … 
19. března
V Judeji se dnes odebral na věčnost svatý vyznavač Josef, snoubenec nejblahoslavenější Panny Marie. * Papež Pius IX. vyplnil prosby a přání veške­rého katolického světa a povýšil ho na patrona celé katolické Církve. † 
V Brixenu svatý mučedník Kalokeri + 
V Sorrentu svatí mučedníci Quinctus, Quinctilla, Quartilla a Marcus spolu s devíti druhy. † 
Tentýž den svatí biskupové Apollonius a Leontius. † 
Dále svatý biskup Theodorus. † 
U města Penne se rozžehnal se světem svatý Jan. + Byl mužem veliké svatosti. * Ze Sýrie přišel do Itálie a tam založil klášter. + Poté, co byl po čtyřiačtyřicet let otcem mnoha služebníkům Božím, * zesnul v pokoji, ověnčen bohatstvím ctností. †
A jinde … 
20. března
V Judeji se odebral na věčnost svatý vyznavač Jáchym, *  otec neposk­vrněné Panny a Matky Boží Marie. † 
V Malé Asii došel na konec své pozem­ské pouti svatý Archippus. + Byl spoju­bojovníkem svatého apoštola Pavla. * Ten ho zmiňuje v epištole Filemonovi a Kolossanům. † 
V Sýrii svatí mučedníci Pavel, Cyril, Eu­gen a čtyři druhové. † 
V klášteře Fontanelle ve Francii svatý Wulfram, biskup a vyznavač. † 
V Británii se rozžehnal se světem svatý Cuthbert. + Vedl nejprve život poustevníka a byl pozdvižen do hodnosti biskupa města Lindisfarne. * Od dětství až do smrti se skvěl svatým životem a zázraky. †
A jinde … 
21. března
Na Monte Cassino se dnes odebral na věčnost náš svatý otec Bene­dikt. * Obnovil mnišský život, v Evropě téměř odsouzený k zániku, a dosáhl toho, že se úžasným způsobem rozšířil. + Jeho slavný život, bohatý na ctnosti a divy, líčí svatý papež Řehoř. † 
V Alexandrii blažený Serafion. * Byl nejprve poustevníkem, poté biskupem církevní obce v Thmuis, + mužem ve­likých ctností. † 
V oblasti kolem Lyonu svatý opat Lupi­cinus. Jeho život proslul díky zázra­kům a jeho svatosti. †
A jinde … 
22. března
V Africe svatý mučedník Saturnin a devět druhů. † 
U Simancas smrt svatého biskupa a vy­znavače Afrodisia. + Na biskupský stolec v Narbonne byl povýšen apoš­tolem Pavlem. * Vydal slavné svědectví víře a ozdoben ctnostmi zesnul v pokoji. †
A jinde … 
23. března
V Africe coby svatý mučedník prokonsul města Kartága Viktori­anus se dvěma bratry, oba nositelé téhož jména – Frumentius. * Jak dokládá af­rický biskup Viktor, + museli všichni za vandalského pronásledování za ariánské­ho krále Hunnericha vytrpět nelidská týrání, protože statečně vyznali kato­lickou víru, * a tak slavně dosáhli vítěz­ného věnce. † 
V Antiochii svatý kněz Theodorus. † 
V Cesareji svatý vyznavač Julianus. †
A jinde … 
24. března
Památka svatého archanděla Gabrie­la. * Byl Bohem poslán, aby zvěstoval tajemství vtělení Božského Slova. †  
Utrpení svatého kněze Pigmenia. * Za odpadlého císaře Juliána, o kterého pe­čoval, když byl císař ještě dítětem, a kte­rého vychoval v křesťanském učení, +  byl pro víru v Krista vhozen do Tibery a takto zabit. † 
V Mauritánii se odebrali na věčnost svatí bratři Romulus a Secundus. + Za svou víru v Krista položili život. † 
Ve Frýgii svatý biskup Agapitus. †
A jinde … 
25. března
V Nazaretě v Galileji zvěstování vtělení našeho Pána Ježíše Krista. †
Povstaneme a v úkloně se v duchu po­modlíme
AVE MARIA.
V Římě svatý mučedník Quirinus. + Po­tom, co byl zbaven svého majetku, věz­něn a několikrát podroben bičování, *  zahynul za panování císaře Claudia pod ostřím meče. † 
V Sirmiu utrpení svatého biskupa a mu­čedníka Ireneje. + Za časů císaře Maxi­miána byl nejprve nejhroznějším způso­bem bit, * poté po mnoho dní trýzněn v žaláři a konečně sťat. + Tak završil své mučednictví. † 
V Nikomédii svatá Dula. * Byla služeb­nou jednoho vojáka a přišla o život, pro­tože si chtěla zachovat čistotu. + Tak si zasloužila palmu mučednickou. †  
Na ostrově Aindre na Loiře svatý opat Hermeland. + Provází ho věhlas četných divů a podobně jako herold hlásá široko daleko svatost jeho života. †
A jinde … 
26. března
V Římě na Via Labicana svatý mu­čedník Kastulus. + Jak se dočteme v životopise svatého Šebestiána, byl od svých pronásledovatelů třikrát natažen na skřipec a třikrát vyslýchán. * Zůstal však  věren své víře k Krista. + Proto byl uvržen do jámy a (zaživa) zasypán pís­kem. * Tak dosáhl koruny mučedníků. †  
V Pentapolis v Líbyi * rozžehnali se se světem svatí mučedníci, totiž biskup Theodorus, diákon Irenej a lektoři Se­rafion a Ammonius. † 
V Sirmiu coby svatí mučedníci kněz Montanus a Maxima. + Pro víru v Krista byli vhozeni do řeky. †
A jinde … 
27. března
V Panonii svatý vojín Alexander. †
V Egyptě svatý poustevník Jan, muž vy­sokého stupně svatosti. * Kromě jiných předností byl také naplněn prorockým duchem a předpověděl císaři Theodosi­ovi vítězství nad vládci Maximem a Eu­geniem. † 
A jinde … 
28. března
V Cesareji v Palestině odebrali se na věčnost svatí mučedníci Priscus, Malchus a Alexander. * Za pronásle­dování císaře Valeriána se ve svaté horlivosti pro víru dobrovolně dostavili před soudce + a vyčítali mu, že tak nelidsky zachází se služebníky Boží­mi. * Ten je pro jméno Kristovo ihned předhodil za pokrm dravým šelmám. † 
V Tarsu v Cilicii svatí mučedníci Castor a Dorotheus. † 
V Chalons na řece Saôně ve Francii došel  na konec svého pozemského pu­tování blažený franský král Gun­thramnus. + Zcela se oddal duchovnímu životu, * vzdal se pozemského lesku a své jmění rozdělil mezi kostely a chudé. †
A jinde … 
29. března 
V Nikomedii utrpení svatých mu­čedníků Pastora, Victorina a jejich druhů. † 
V Africe coby svatí vyznavači Armogast, Archimimi a Saturus. + Za časů vandal­ského pronásledování museli pro lásku k pravdě za ariánského krále Geisericha vytrpět těžká  muka a ponížení, * než za­vršili svůj slavný a vítězný boj. † 
V klášteře Luxeuil ve Francii odešel na věčnost svatý opat Eustasius. + Byl ot­cem téměř šesti set mnichů. * Pro svůj svatý život požíval velké úcty a skvěl se i zázraky. †
A jinde … 
30. března
V Římě na Via Appia utrpení bla­ženého tribuna Quirina. + Byl pře­dán soudci Aureliánovi. * Protože zůstal věrný  pravé víře, uřízli mu katané jazyk, + vykloubili mu na skřipci údy a uťali mu ruce a nohy. * Jako bojovník Kristův završil své mučednictví pod ostřím meče. †  
V Thessalonike se odebrali na věčnost svatí mučedníci Domnius a Victor. † 
V Senlis se rozžehnal s tímto světem svatý Regulus, biskup církevní obce v Arles ve Francii. † 
V Orleans svatý biskup Pastor. †
A jinde … 
31. března
Ve městě Thekua v Palestině svatý prorok Amos. + Král Ozias mu proklál spánky ocelovým hrotem. * Polomrtvý byl dopraven do svého rodné­ho města, kde zemřel. † 
V Africe svatí mučedníci Theodulus, Anesius, Felix, Cornelia Valeria a Por­tus. † 
V Římě svatá panna Balbina, * dcera blaženého mučedníka Quirina. + Po šťastném ukončení svého pozemského života byla pochována na Via Appia ve­dle svého otce. †
A jinde … 

DUBEN

1. dubna
V klášteře Bonneval v diecézi Vi­ennois * památka svatého Huga, opata posvátného cisterciáckého řádu. + Proslavil se slovem i příkladem a rovněž díky daru prorokování. * Rozhodně se postavil na odpor proti vzdoropapeži Octavianovi. + Také zprostředkoval smír mezi papežem Alexandrem III. a císařem Fridrichem I. †  
V Římě utrpení svaté Theodory, sestry slavného mučedníka Herma. * Smrt mu­čednickou podstoupila na popud soudce Aureliana a nedaleko Svatého města na Via Salaria byla pochována vedle svého bratra. † 
Téhož dne svatý biskup a mučedník Venantius. * V Egyptě svatí mučedníci Viktor a Štěpán. † 
V Římě u Aquas Salvias vysvěcení kláš­tera Tres Fontane papežem Honoriem III. † 
A jinde … 
2. dubna
V Cesareji v Kappadocii utrpení svaté panny Theodosie. + Za Di­okleciánova pronásledování navštěvova­la svaté vyznavače ve vězení, * a tu byla přistižena a natažena na skřipec. + S po­mocí Boží přestála žalářování i útok divokých šelem, * takže byla nakonec sťata, a tak završila své mučednictví. † 
V Lyonu ve Francii svatý Niketius, bis­kup tohoto města. * Proslul zejména zá­zraky, a to jak za života, tak po smrti. † 
Dnes se rozžehnal se světem svatý Fran­tišek z Pauly, zakladatel řádu tzv. Mini­mů čili Nejmenších bratří. * Do soupisu světců jej zahrnul papež Lev X. †   
V Palestině se odebrala na věčnost svatá Marie Egyptská, * zvaná kajícnice. † 
A jinde ...   
3. dubna 
V Taormině na Sicílii svatý biskup a mučedník Pankrác. † 
V Tomi ve Skythii smrt svatých Evagria a Benigna. † 
V Thessaloniké na císaře Diokleciána utrpení svatých panen Agapy a Chionie. * Nejprve musely obě strádat v žaláři, poté byly vrženy do ohně. + Plameny jim sice neublížily, přesto po modlitbě k Pánu vypustili duše. † 
A jinde ...  
4. dubna
V Miláně došel na konec své po­zemské pouti svatý vyznavač, církevní učitel a biskup Ambrož. * Byl nesmírně učený a měl též dar činit zázra­ky. + Jeho snahám vděčíme za to, že v době, kdy byl tak rozšířen ariánský blud, se téměř celá Itálie opět vrátila ke kato­lické víře. † 
V Seville ve Španělsku  svatý biskup Isidor, církevní učitel a vyznavač, + pro­slulý svou svatostí a učeností. * Díky Isi­dorově horlivosti pro katolickou víru a péči o církevní život + dosáhla Církev ve Španělsku velkého rozkvětu. † 
A jinde ...  
5. dubna 
V cisterciáckém klášteře Villers v Brabantu památka svaté Juliány, * jež podnícena božským vnuknutím + usilovala o zavedení svátku Božího Těla. * Musela snášet mnoho obtíží, dlouhé vyhnanství a těžké zkoušky. + Ověnčena mnoha zásluhami, divy, prorockým du­chem a nebeskými útěchami vešla do věčnosti k svému božskému Choti. †  
V Egyptě památka svatých mučedníků Marcianiho, Nicanorise a Apollonia. † 
V Thessaloniké svatá panna Irena. * Na rozkaz místodržícího Dulcetia byla po mnoha protivenstvích, jež zakusila v žaláři, probodena šípem. + Za zmíněné­ho místodržícího již předtím společně trpěly její dvě sestry Agapa a Chionia. † 
U Cesreje svatý mučedník Amfián. † 
A jinde ...  
6. dubna 
Svatý biskup, vyznavač a církevní učitel Isidor, * jehož odchod do ne­beské vlasti se slaví čtvrtého dubna. † 
V Římě svatý papež a mučedník Xystus [také Sixtus I.]. + Za vlády císaře Hadriá­na rád obětoval časný život, * aby získal věčný život v Kristu. † 
V Makedonii svatí mučedníci Timotheus a Diogenes. † 
A jinde ...  
7. dubna 
V Africe došli k cíli svého pozem­ského putování svatí mučedníci, totiž biskup Epifanius, + Donatus, Rufi­nus a dalších třináct druhů. † 
V Alexandrii svatý kněz a mučedník Pe­leusius. † 
Taktéž dnes svatý Hegesippus, + vprav­dě svatý muž. * Žil záhy po časech sva­tých apoštolů. + Prostým jazykem vylíčil dějiny Církve, totiž utrpení našeho Pána až do své současnosti. * Toužil násle­dovat příkladu apoštolů a napodobovat jejich způsob života a také užívat jejich způsob vyjadřování. † 
A jinde ...  
8. dubna 
V Korintu blažený biskup Diony­sius. + Jeho vzdělání a výjimečný dar výmluvnosti přinášejí užitek až do dnešních dnů. * Jeho působení spadá do časů vlády Marca Antonína Vera a Lucia Aurelia Commoda. † 
V Tours ve Francii svatý biskup Perpetuus, muž obdivuhodné svatosti života. † 
A jinde ...  
9. dubna 
V Antiochii svatý Prochorus, + je­den z prvních sedmi diákonů, vy­nikající horlivostí ve víře a darem konat zázraky. * Obdržel milost koruny mu­čednické. † 
V Sirmiu utrpení sedmi svatých panen. + Společně  prolily svou krev coby cenu za život nehasnoucí. † 
A jinde ...  
10. dubna
U Babylonu svatý prorok Ezechiel. + Protože obvinil jednoho ze soudců izraelského národa z modlo­služby, byl na jeho pokyn sprovozen ze světa. * Jeho tělo bylo pohřbeno v hrobě Sema a Arfaxada, předků Abrahama. † 
V Římě se odebralo na věčnost množství svatých mučedníků, jež pokřtil během svého nuceného pobytu v žaláři svatý papež Alexandr. * Místodržící Aurelián je všechny nechal převést na starou loď a poručil vyjet na otevřené moře. + Zde jim ke krku uvázali kameny a svrhli je do hlubin. † 
V Alexandrii coby svatí mučedníci kněz Apollonius a patero dalších druhů v mu­čednictví. † 
A jinde ...  
11. dubna 
V Římě došel na konec svého po­zemského putování svatý papež Lev I., vyznavač a církevní učitel, zvaný „Veliký“. * Za jeho života se konal eku­menický koncil v Chalcedonu. † 
V Saloně v Dalmácii coby svatí mu­čedníci biskup Domnio a osm vojínů. † 
V Gortyně na Krétě svatý biskup Filip, + jenž požíval velké vážnosti pro svůj způ­sob života a svou učenost. * Za panování Marca Antonína Vera a Lucia Aurelia Commoda řídil Církev, jež mu byla svě­řena. † 
V Nikomédii svatý kněz Eustorgius. † 
A jinde ...  
12. dubna 
Ve Veroně utrpení svatého biskupa Zenona. + V bouřlivých dobách pronásledování řídil svou církevní obec s obdivuhodnou pevností. * Za časů Gallie­na pak obdržel korunu mu­čednickou. † 
V Římě na Via Aurelia se rozžehnal se světem svatý papež Julius I. + Za panování císaře Konstantina musel po deset měsíců snášet muka vyhnanství. * Po smrti bylo jeho tělo slavnostně přive­zeno zpět do Věčného města, kde nyní odpočívá v pokoji. † 
Ve městě Gap ve Francii se odebral na věčnost biskup Konstantin. † 
A jinde ...  
13. dubna 
V Seville ve Španělsku svatý mu­čedník Hermenegild. + Protože statečně vyznal katolickou víru, byl  sprovozen ze světa sekyrou. * Takto ob­držel tento královský mučedník výmě­nou za pozemský trůn čestné místo v ne­beské vlasti. † 
V Pergamonu v Malé Asii došli na konec své pozemské pouti tito svatí mučedníci: + biskup Karpus, diákon Papylus a jeho sestra Agathonika, * ctnostná paní, a mnoho dalších. + Za vlády Marca Anto­nína Vera * a Lucia Aurelia Commoda obdrželi ti všichni výměnou za blažené vyznání víry korunu mučedníků. + Spolu s nimi trpěl také slavný Justin Filosof, který věnoval mnoho námahy tomu, aby sepsal a vysvětlil učení Kristovo, * a od­měnou za  jeho statečná slova a svědec­tví víře mu byla milost mučednictví. † 
A jinde ...  
14. dubna 
V Římě na Via Appia + za místo­držícího Almachia se odebrali na věčnost svatí mučedníci Tiburtius, Vale­rián a Maximus. * První dva, protože vy­znali víru v Krista, byli biti metlami a následně usmrceni mečem. + Maximus byl tak dlouho bičován olůvky, až vy­pustil duši. † 
V Entrais svatý biskup a mučedník Pro­culus. † 
Tentýž den svatá panna a mučednice Do­mnina. * Nevadnoucí korunu obdržela spolu s několika dalšími pannami. † 
V Alexandrii svatý opat Frontonis. * jenž proslul především pro svůj život plný svatosti a zázraků. † 
A jinde ...  
15. dubna 
V Persii svatí mučedníci Olympia­des a Maximus. * Za císaře Decia byli mrskáni metlami a bičováni olůvky. + Nakonec je katané tak dlouho bili obušky do hlavy, až ve mdlobách vy­pustili duši. † 
Tentýž den v Itálii svatí mučedníci Euty­ches a Victorinus. + Protože se přiznali ke Kristu, museli nejprve žít ve vyhnan­ství na ostrově Ponza. * Za císaře Nervy obrátili mnoho duší na víru, načež byli po mnoha různých trýzněních sprovo­zeni ze světa. † 
A jinde ...  
16. dubna 
V Korintu se odebrali na věčnost svatí mučedníci Kallistus a Cari­sius spolu se sedmi dalšími, + všichni byli vrženi do moře. † 
V Saragosse ve Španělsku došlo na ko­nec svého pozemského putování osm­náct svatých mučedníků. + Jmenovali se Quinctilianus, Cassianus, Matutini,  Pub­lius, * Urbanus, Martialis, Faustus, Successus, + Felix, Januarius, Primi­tivus, Evotus, Caecilianus, Optatus, * Fronto, Lupercus, Apodemius a Julius. + Za místodržícího Daciana byli všichni společně mučeni a zabiti. † 
V jednom klášteře v Chartres svátek sva­té panny a mučednice Honoraty. † 
A jinde ...  
17. dubna 
V Římě svatý papež a mučedník Anicetus. + Mučednickou palmu získal za pronásledování Marca Aurelia Antonína a Lucia Vera. † 
V Africe se odebral na věčnost svatý mučedník  Mappalicus. + Jak píše svatý Cyprián v dopise mučedníkům a vy­znavačům, * dosáhl Mappilius koruny mučednické spolu s mnoha dalšími. † 
V Antiochii coby svatí mučedníci diákon Petr a jeho služebník Hermogenes. † 
V Cordobě ve Španělsku svatí mučední­ci kněz Eliáš a mniši Pavel a Isidor. † 
V Orientu blažený Nikeforos, + který obdržel mučednickou korunu za Valeriá­na a Galliena. † 
A jinde ...  
18. dubna 
V Římě svatý senátor Apollonius. + Za vládce Commoda ho jeho sluha udal jako křesťana. Pro víru byl pohnán před soud * sám si sestavil vynikající obhajobu, kterou přednesl v senátu. + Nato byl pro víru v Krista odsouzen a sťat. † 
V Messině na Sicílii se rozžehnali se světem svatí mučedníci, totiž biskup Eleutherius a jeho matka Anthia. * Bis­kup proslul svatostí života a darem konat zázraky. + Za císaře Hadriána byl na že­lezném loži a na roštu vydán napospas ohni, položen na pánev s vroucím ole­jem, smolou a pryskyřicí, * on to však všechno přestál. + Byl také předhozen lvům, zůstal ale zcela bez újmy. * Konečně byl spolu se svou matkou zardoušen. †  
V Cordobě ve Španělku svatý kněz a mučedník Perfectus. † 
A jinde ...  
19. dubna 
Dnes se odebral na věčnost svatý Timon, jeden z prvních sedmi di­ákonů. + Působil nejprve jako učitel víry u Beroeje. * Pak přišel do Korinthu, aby zde rozséval símě slova Božího. (+) Pod­le podání ho zde Židé a Řekové vydali ohni, * jemu však nemohlo nic uškodit. + Nakonec byl přibit na kříž, a tak za­vršil své mučednictví. † 
V Melitině v Arménii svatí mučedníci Hermogenes, Kajus, Expeditus, Aristo­nikus, Rufus a Galata. + Ti všichni obdr­želi korunu mučednickou v tentýž den. †  
V  Collioure v Pyrenejích utrpení sva­tého mučedníka Vincentia. † 
V klášteře Lobbes v Belgii svatý biskup Ursmar. † 
A jinde ...  
20. dubna 
V Římě památka papeže a mu­čedníka Viktora. + Vládl Církvi deset let jako třináctý náměstek Kristův v pořadí po svatém Petrovi * dosáhnuv za vlády císaře Severa mučednické koru­ny.  + 
V Římě svatí mučedníci Sulpicius a Servilianus. * Na domluvy a zázračné činy blažené panny Domicily přijali víru v Krista. + Protože odmítli obětovat po­hanským bůžkům, byli na pokyn prefek­ta města Říma Aniana sťati. † 
V Embrunu ve Francii svatý Marcelli­nus, první biskup a vyznavač tohoto města. * Z božího vnuknutí přišel spolu se svými druhy Vincentiem a Domninem z Afriky + a obrátil svým kázáním a úžasnými zázračnými znameními větši­nu obyvatel Přímořských Alp na víru v Krista. * Ještě dnes je oslavován divy. † 
V Auxerre svatý kněz Marcianus. †
A jinde ...  
21. dubna 
V Canterbury v Anglii svatý biskup Anselm, + vyznavač a učitel Církve. * Složil sliby v rámci Řehole na­šeho svatého otce Benedikta. + Později se stal opatem v Bec v Normandii a poté byl povolán na arcibiskupský stolec v Canterbury. * Světlo jeho svatosti a učenosti osvěcuje celou katolickou Církev. † 
V Persii se odebral na věčnost svatý bis­kup a mučedník Simeon. + Na rozkaz perského krále Sapora byl zajat a uvržen do želez. * Protože otevřeně a neo­hroženě vyznával víru v Ježíše Krista, + musel dlouhou dobu strádat v žaláři. * Spolu s ním snášelo tento úděl sto dalších křesťanů, mezi nimi biskupové, kněží a klerici různých stupňů svěcení. + Nakonec byli všichni sťati. * Spolu s nimi trpěli také urození mužové, Ustazidis, Abdella, Ananiáš a Pusicius spolu s dcerou, jež byla pannou zasvěcenou Bohu. † 
V Alexandrii coby svatí mučedníci kněz Arator, * dále Fortunatus, Felix, Silvius a Vitalis. Zemřeli v žaláři. † 
A jinde ...  
22. dubna 
V Římě na Via Appia se odebral do nebeské vlasti svatý papež a mu­čedník Soter. † 
Taktéž v Římě svatý papež a mučedník Kajus. * Církev řídil jedenáct let, čtyři měsíce a dvanáct dní. + Za císaře Di­okleciána pak získal mučednickou koru­nu. † 
Tentýž den velké množství mučedníků, kteří byli za krále Sapora po celé perské říši pro jméno Kristovo uškrceni. + Bě­hem těchto bojů za víru zemřel také bis­kup Melisius, rovněž biskup Acepsimas s knězem Jakubem. * Dále biskupové Mareas a Bicor a dvě stě padesát pět kleriků, + dále množství mnichů a Bohu zasvěcených panen. * Mezi nimi byla též sestra svatého biskupa Simeona jménem Tarbula a její služebná. + Tyto byly ob­zvlášť hrůzně mučeny, neboť je při­poutali ke kůlům a rozřezali je pilou. † 
Taktéž v Persii svatí kněží Parmenius, Helimenas a Chrysotelus * spolu s di­ákony Lucasem a Muciem. + Jejich slavné mučednictví je zmíněno v líčení utrpení svatých Abdona a Sennena. † 
V Lyonu ve Francii svatý Epipodius. * Byl zajat za pronásledování Antonína Vera. + Po hrozných trýzněních mu ka­tané urazili hlavu, a tak završil své mu­čednictví. † 
V Sens svatý biskup a vyznavač Leo. † 
A jinde ...  
23. dubna 
V Persii dnes došel na konec své po­zemské pouti svatý mučedník Jiří. * Ačkoli se zpráva o jeho utrpení za­řazuje mezi apokryfní spisy, + je jeho mučednictví považováno za zvlášť výji­mečné a úctyhodné. † 
Ve Valence ve Francii utrpení svatých mučedníků kněze Felixe a diákonů For­tunata a Achillea. * Podařilo se jim obrá­tit velkou část města na víru v Krista. + Velitel vojska Cornelius je uvrhl do žalá­ře a nechal je dlouho bičovat, * katané jim úplně rozdrtili stehenní kosti, lámali je v kole a dusili je na skřipci hustým kouřem. + Konečně byla jejich muka za­vršena pod ostřím meče. † 
A jinde ...  
24. dubna 
V Babyloně tři mladíci Sidrach, Mi­sach a Abdenago. † 
V Lyonu ve Francii se odebral na věčnost svatý mučedník Alexandr. * Na pronásledování Antonína Vera byl uvr­žen do žaláře. + Nejprve byl tak krutě bičován, že měl polámaná žebra, otevřenou hruď,  až byly vidět vnitřnosti. * Poté byl přibit na kříž. + Zde nakonec zcela vyčerpán vypustil duši. * Spolu s ním trpělo dalších třicet čtyři mučední­ků, jejichž památka se slaví v jiných dnech. † 
V Anglii se rozžehnal se světem svatý biskup Mellitus. + Do Anglie ho poslal papež Řehoř. † 
V Elviře ve Španělsku svatý biskup a vyznavač Řehoř. †  
A jinde ...  
25. dubna 
V Římě se dnes koná velký prosebný průvod do Svatého Petra. - V Alexandrii se odebral na věčnost sva­tý evangelista Marek. * Byl žákem a tlu­močníkem apoštola Petra. + Na prosby svých spolubratří v Římě sepsal svaté evangelium. * S tímto evangeliem se vy­dal do Egypta a jako první hlásal Krista v Alexandrii a založil tam církevní obec. + Později byl pro svou víru v Krista za­jat. * V žaláři se mu dostalo zjevení an­děla, který ho posiloval. + Nakonec se mu zjevil náš Pán sám a povolal ho do Nebeského království. Bylo to v osmém roce panování císaře Nerona. † 
V Syrakusách na Sicílii coby svatí mu­čedníci sourozenci Evodius, Her­mogenes a Kallista. † 
A jinde ...  
26. dubna 
V Piacenze v Itálii se odebrala na věčnost svatá panna Francha. * Vychování získala u černých benedikti­nek, později přijala roucho cisterciácké + a stala se matkou mnoha panen. * Osla­vena divy a zázraky byla přijata do sou­pisu svatých. † 
V Římě se rozžehnal se světem svatý papež a mučedník Kletus. * Vedl Církev jako druhý nástupce apoštola Petra po dvanáct let. + Za pronásledování křesťanů, které rozpoutal císař Domitian, získal korunu mučednickou. † 
Dále svatý papež a mučedník Marcellin. + Spravoval Církev devět let a čtyři mě­síce. * Za vlády Diokleciánovy byl spolu s Claudiem, Cyrinem a Antonínem sťat. + V té době bylo rozpoutáno tak hrozné pronásledování křesťanů, že v průběhu jednoho měsíce dosáhlo vítězné palmy mučednické sedmnáct tisíc mučedníků. † 
V klášteře Centula ve Francii svatý kněz a vyznavač Richarius. † 
A jinde ...  
27. dubna 
V Nikomédii došel dnes na konec svého pozemského putování svatý biskup a mučedník Anthimus. + V církevních dějinách se nám dochovala zpráva o tom, že byl za pronásledování císaře Diokleciána pro vyznání víry v Krista sťat, * a tak došel slávy mu­čednické. + Následovalo ho téměř celé stádce. * Jedny nechal soudce stít, jiné upálit, opět jiné převést na loď a uvrh­nout do moře. † 
V Tarsu v Kilikii svatí mučedníci Castor a Štěpán. † 
V Římě uložení ostatků svatého papeže Athanasia. * Svatý Jeroným dosvědčuje, že tento papež strávil dlouhé období své­ho života v nevinnosti. † 
A jinde ...  
28. dubna 
V Ravenně svatý mučedník Vitalis. * Když schovával ostatky svatého Ursicina a prokazoval mu poslední čest tím, že jeho tělo pochovával, + nechal ho bývalý konsul Paulinus zatknout. * Po mnoha různých trýzněních byl svržen do hluboké jámy a zasypán pískem a ka­mením. † 
V Alexandrii utrpení svaté panny a mu­čednice Theodory. * Protože s roz­hodným odporem odmítla obětovat po­hanským bůžkům, odvedli ji do ne­věstince. + Bůh jí však zázračně přispě­chal na pomoc, takže ji jeden z bratří jménem Didymus v přestrojení odtud mohl odvést. * Byl později zabit spolu s ní, a tak společně obdrželi korunu ne­hynoucí slávy. † 
Tentýž den svatí mučedníci Afrodisius, Caralippi, Agapii a Eusebius. †  
A jinde ...  
29. dubna 
Svátek našeho svatého otce Roberta, zakladatele a prvního opata Citeaux. * Na pokyn Urbana II. se musel navrátit do kláštera v Molesme. + Tam následně osmnáctého února zesnul a stal se slavným pro mnohá znamení a divy. † 
V Paphosu na Kypru svatý diákon Tychikus. + Byl žákem svatého apoštola Pavla, * jenž ho ve svých epištolách označuje jako „milovaného bratra a věrného služebníka Kristova“. † 
V Cirthě v Numidii se odebrali na věčnost biskupové a mučedníci Agapius a Secundinus. * Byli nuceni žít dlouhou dobu u zmíněného města ve vyhnanství. + Za pronásledování císaře Valeriána, kdy pohané naplněni zlobou toužili vy­zkoušet víru spravedlivých, * se z těchto úctyhodných kněží stali slavní mučední­ci. + Spolu s nimi trpěli vojín Aemi­lianus, Bohu zasvěcené panny Tertulla a Antonie * a dvojice dětí-dvojčat společně s matkou. † 
A jinde ...  
30. dubna 
Nedaleko Milána se dnes odebral na věčnost svatý Petr, + jenž působil v řádu kazatelů. * Svými kázáními o víře tak rozhněval manichejské, že ho plni nenávisti zavraždili. † 
V Saintes ve Francii svatý biskup a mu­čedník Eutropius. + Biskupská svěcení přijal z rukou svatého papeže Klementa, * načež byl poslán do Francie. + Dlouhou dobu zde hlásal pravdy víry, až mu pro věrné svědectví Kristu jeho protivníci rozrazili hlavu, * a tak zemřel jako vítěz. †  
A jinde ...  

KVĚTEN

1. května 
Svátek svatého vyznavače Josefa, dělníka, * snoubence nejblahoslavenější Panny Marie. + Je patronem všech, kdo se živí prací svých rukou. †  
V Egyptě svatý prorok Jeremiáš. + Byl ukamenován v Taphne a zde je také po­chován. † 
V oblasti Viviers ve Francii svatý subdi­ákon Andeolus. + Spolu s mnoha dalšími byl poslán svatým Polykarpem, bisku­pem města Smyrny, z Východu do Galie, aby tam hlásal slovo Boží. * Zde byl za vlády císaře Severa mrskán trnitými pru­ty. + Poté mu katané dřevěným mečem rozetli hlavu křížem na čtyři části, a tak završili jeho mučednictví. † 
V Coulmiers v oblasti kolem Orleans utrpení svatého Zikmunda, krále bur­gundského. + Byl uvržen do studny a tam nalezl smrt. * Později se skvěl zá­zraky. † 
V Auxerre svatý biskup a vyznavač Amator. † 
Taktéž ve Francii svatý biskup Oriens. †
A jinde ...
2. května 
Dnes se odebral na věčnost náš sva­tý otec Atanáš, biskup alexandrij­ský a vyznavač. * Proslavil se svou sva­tostí a učeností. + Téměř celý zemský okrsek se pak proti němu spikl, aby ho pronásledoval. * On však bojoval od dob vlády císaře Konstantina až do Valense se vší rozhodností za katolickou víru proti císaři, místodržícímu i bezpočtu ariánských biskupů. + Jako uprchlík byl štván přes celou zem a nikde nemohl nalézt klidný kout ke spočinutí. + Po mnoha bojích a zkouškách trpělivosti se směl vrátit ke svému stádci, a tak se ve čtyřicátém šestém roce svého kněžství za panování císaře Valentiniána  a Valense odebral k Pánu. †
Tentýž den svatí mučedníci Saturnin a Neopolis, + kteří zesnuli v žaláři. † 
A jinde ...
3. května 
V Římě na Via Nomentana za vlády císaře Hadriána utrpení svatého papeže Alexandra, dále kněží Eventia a Theodula. * Alexandr byl spoután v ře­tězech, snášel věznění, trýznění, drásání ocelovými háky a muka ohně. + Nako­nec mu množstvím jehel rozpíchali všechny údy, a tak ho připravili o život. * Eventius a Theodulus byli po dlouhém žalářování podrobeni zkoušce ohněm, nato byli sťati. † 
Tentýž den svatý biskup a vyznavač Ju­venalis. † 
V Jeruzalémě za vlády císaře Konstanti­na * nalezení přesvatého Kříže císa­řovnou Helenou. † 
A jinde ...
4. května 
Svatý vyznavač František z Pauly, * který se odebral na věčnost druhého března. † 
V Ostii u ústí řeky Tibery svatá Monika, matka svatého Augustina. * Ten líčí její příkladný život v deváté knize svých Vy­znání. † 
V Palestině se rozžehnal se světem svatý Silvanus, biskup Gazy. + Za pronásle­dování císaře Diokleciána vytrpěl s mnoha svými kleriky mučednickou smrt, za niž obdržel odměnou nevadnoucí ko­runu. † 
V železných dolech ve Phennu v Palesti­ně třicet devět svatých mučedníků, + kteří byli společně sťati. † 
V Jeruzalémě svatý biskup Cyriak. + Když navštěvoval svatá místa, byl na po­kyn císaře Juliána Apostaty zavražděn. † 
V Nikomédii se odebrala na věčnost sva­tá mučednice Antonie. + Byla podrobena krutému trýznění a mučena rozličnými způsoby. * Po tři dny byla zavěšena za jednu paži a pak po dva roky držena v žaláři. + Nakonec ji katané pro její vy­znání víry v Krista vydali napospas ohni. † 
V Lorch ve starém Noriku svatý mu­čedník Florián. * Za císaře Diokleciána mu byl na rozkaz místodržícího Aquilina uvázán na krk kámen a byl vhozen do řeky Emže. † 
V Auxerre svatý diákon Kurkodomus. † 
A jinde ...
5. května 
V Saguntu ve Španělsku svatý bis­kup Martin, * opat kláštera v Hor­tens, který obdržel Božím řízením přído­mek Kněz. †
V Alexandrii svatý diákon Euthymius. + Pro jméno Kristovo zemřel v žaláři. † 
V Auxerre utrpení svatého lektora Jovi­niána. † 
V Thessaloniké se odebrali na věčnost svatí mučedníci Irenej, Peregrinus a Ire­na. + Nalezli smrt v ohni. † 
Svatý papež a vyznavač Pius V. z řádu kazatelů. * Jeho zásluhou byl opět na­stolen v Církvi pořádek, utlumeny bludy a přemoženi nepřátelé křesťanstva. + Katolickou církev vedl především skrze svatost života a poslušnost zákonům Božím. † 
V Arles ve Francii svatý biskup Hilarius, + velmi vážený pro svatost a znalost věd. † 
Ve Vienne ve Francii svatý biskup Ni­ketus, muž obdivuhodné svatosti. †  
A jinde ...
6. května 
V Antiochii svatý Evodius. + Podle písemného svědectví Antiochij­ským z pera svatého Ignáce byl Evodius ustanoven svatým apoštolem Petrem za prvního tamního biskupa * a svůj život završil slavným mučednictvím. † 
V Římě před Latinskou branou * svatý apoštol a evangelista Jan. + Na rozkaz Domiciána byl spoután a převezen z Efe­su do Říma * a po odsouzení senátu před zmíněnou branou vržen do kotle s vrou­cím olejem, přesto však neutrpěl žádnou újmu. * Až do dnešních dnů se věřící lid v tento den shromažďuje k jeho oslavě. † 
V Cyreně v Libyi svatý biskup Lucius. + Svatý Lukáš se o něm zmiňuje ve Skut­cích apoštolských. † 
V Africe svatí mučedníci Heliodorus a Venustus spolu s dalšími sedmdesáti pěti druhy. † 
A jinde ...
7. května 
V Krakově v Polsku se odebral na věčnost svatý biskup a mučedník Stanislav. * Byl zavražděn bezbožným králem Boleslavem. † 
V Terracině v Kampánii došla na konec své pozemské pouti svatá panna a mu­čednice Flavie Domitilla. * Byla neteří svatého konsula a mučedníka Flavia Klementa. + Z rukou svatého papeže Klementa obdržela posvátný závoj a zasvětila se Bohu. * Za Domiciánova pronásledování byla nejprve spolu s mnoha dalšími odvlečena do vyhnanství na ostrov Ponza. + Zde svými slovy a divy obrátila mnoho lidí na křesťanskou víru. * Tu přikázal soudce, aby podpálili příbytek, v němž setrvávala s pannami Eufrosynou a Theodorou. + Takto završila slavné mučednictví. † 
Tentýž den svatý mučedník Juvenalis. † 
V Nikomédii coby svatí mučedníci bratři Flavius, Augustus a Augustin. † 
A jinde ...
8. května 
V Miláně smrt svatého mučedníka Viktora. + Byl křesťanem od dět­ství. * Když pak v císařském táboře sloužil jako vojín, chtěl ho Maximián donutit, aby obětoval modlám. + On však zůstal pevný a věrný víře v Krista. * Proto musel nejprve podstoupit kruté bití metlami, Bůh ho však ochránil, takže necítil žádnou bolest. * Poté byl polit vroucím olovem, a opět zůstal bez poru­šení. + Konečně mu kat uťal hlavu, a tak završil své slavné mučednictví. † 
V Egyptě svatí mučedníci Štěpán a Vik­tor. † 
V Auxerre svatý biskup Helladius. † 
Na hoře Gargano v Kalábrii zjevení sva­tého archanděla Michaela. † 
A jinde ...
9. května 
V Nazians se odebral na věčnost svatý biskup Řehoř s přídomkem Theolog. + Byl dokonale znalý svatých Písem, jak dosvědčuje svatý Jeroným. * Zastával úřad biskupa zmíněného města a vedl život prostého mnicha. † 
V Římě svatý Hermas, jejž svatý apoštol Pavel zmiňuje v epištole Římanům. * Obětoval se Bohu jako oběť příjemná a osvícen jasem ctností vešel do nebeské říše. †
V Persii tři sta deset svatých mučedníků. †
Ve Vendôme ve Francii zesnul svatý vy­znavač Beatus. † 
V Konstantinopoli přenesení ostatků svatého apoštola Ondřeje a svatého evangelisty Lukáše z Acháje, + dále sva­tého Timothea, žáka apoštola Pavla z Efesu. * Za vlády císaře Konstantina byl přenesen na toto místo. † 
A jinde ...
10. května 
Památka svatého biskupa Petra, jenž byl nejprve opatem kláštera Tamié * a byl zvolen biskupem v Moutiers. + Generální kapitula řádu ho přiměla k tomu, aby úřad přijal. * Proslul ctnostmi, blahodárným působením a divy, které konal po celé Francii. + Zesnul osmého května. * Papež Celestýn III. ho svatoře­čil a přesunul jeho svátek na den, kdy bylo jeho svaté tělo pochováno do země. † 
V Římě na Via Latina se odebrali na věčnost svatí mučedníci Gordián a Epi­machus. + První z nich byl za časů Juliá­na Apostaty pro vyznání víry v Krista dlouho bičován olůvky a nakonec sťat. * V noci jej křesťané ve zmíněné ulici po­chovali do jedné hrobky, kde byly krátce předtím uloženy tělesné pozůstatky sva­tého mučedníka Epimacha. + Ten došel mučednictví v Alexandrii. † 
V zemi Hus svatý prorok Job, trpitel. † 
V Římě svatý kněz a mučedník Kalepo­dius. + Císař Alexandr jej dal stít me­čem, jeho tělo vláčet po městě a pak vhodit do Tibery. * Také konsul Palma­tius byl spolu se svou chotí, dětmi a čtyřiceti dvěma obyvateli  domu bez roz­dílu pohlaví sťat, + taktéž senátor Simplicius. * Jejich hlavy byly pověšeny na branách města jako odstrašující příklad pro všechny křesťany. † 
Taktéž v Římě na Via Latina u tzv. Cent­rum Aulae + odebrali se na věčnost svatí mučedníci Quartus a Quinctus. † 
A jinde ...
11. května 
Dnes se odebrali na věčnost svatí apoštolové Filip a Jakub. * Filip obrátil na víru v Krista téměř celou Skythii. + U maloasijského města Hie­rapolis pak zahynul slavnou smrtí. * Ja­kub, jenž je též nazývám bratrem Kris­tovým, byl svržen z chrámového ochozu [v Jeruzalémě]. + Pohřben byl poblíž  svatyně. † 
V Římě na Via Salaria došel na konec své pozemské pouti blažený kněz Anthi­mus. + Vynikal ctnostným životem a za­pálenou kazatelskou činností. * Posléze byl vržen do Tibery. + Anděl mu však pomohl zpátky na břeh a zavedl ho zpět do jeho kostela. * Později byl sťat a jako vítěz vešel do nebeského království. † 
Ve Vienne ve Francii svatý biskup Ma­mertus. + Tváří v tvář hrozícímu neštěstí se na jeho popud konaly ve zmíněném městě tři dny před Nanebevstoupením Páně procesí. † 
V Souvigny ve Francii smrt svatého opa­ta Majola z Cluny. * Jeho život oplýval bohatstvím nadpřirozených zásluh. † 
A jinde ...
12. května 
V Římě na Via Ardeatina coby svatí mučedníci bratři Nereus a Achi­leus. * Nejprve žili s Flavií Domtillou, jejímiž komorníky byli, pro jméno Kris­tovo dlouhou dobu ve vyhnanství na ost­rově Ponza. + Poté byli krutým způso­bem bičováni. * Skrze trýznění a muka ohně měli být přinuceni k tomu, aby obětovali bůžkům. + Oni však pro­hlašovali, že byli pokřtěni svatým apoš­tolem Petrem a nemohou v žádném pří­padě obětovat modlám, * a tak byli sťati. † 
Taktéž v Římě na Via Aurelia svatý mu­čedník Pankrác. + Bylo mu teprve čtrnáct let, když vytrpěl za císaře Di­okleciána mučednickou smrt stětím. † 
V Římě svatý Dionysius, strýc svatého mučedníka Pankráce. * Bohatý nebeský­mi poklady stal se Bohu milým a příjem­ným. + Dny svého života završil v poko­ji. † 
Na Kypru náš svatý otec Epifanius, bis­kup města Salamis. †  
A jinde ...
13. května 
V Římě vysvěcení chrámu Santa Maria dei Martiri, tj. Panny Marie mučedníků. [Pantheon] + Svatý papež Bonifác IV. chtěl zasvěcením této sva­tyně uctít blahoslavenou a přečistou Ma­rii Pannu a všechny mučedníky. †   
Památka svatého kněze a mučedníka Mucia. + Pro vyznání víry v Krista byl nejprve ve městě Amphipolis v Makedo­nii podroben mnohým útrapám a mukám. * Později byl převezen do Byzance a sťat. † 
V Maastrichtu svatý Servác, biskup církevní obce v Tongernu. + Na důkaz nadpřirozených zásluh zůstal jeho hrob v zimě, kdy bylo všechno kolem pokryto sněhem, bez jediné sněhové vločky. * Obyvatelé tedy plni horlivosti vystavěli nad jeho hrobkou basiliku. † 
A jinde ...
14. května 
Dnes došel na konec svého pozem­ského putování svatý biskup Bo­nifác. + Za vlády Diokleciána a Maximiá­na vytrpěl mučednickou smrt ve městě Tarsos, * jeho ostatky byly převe­zeny do Říma a pochovány na Via Lati­na. + Dlouhou dobu vedl nehodný život. * Bůh ho však dovedl k obrácení, takže nejen že se vzdal svého vášnivého živo­ta, ale získal dokonce statečným sná­šením nejrůznějších muk palmu mu­čednickou. † 
Ve Francii svatý mučedník Pontius. + Díky svým zapáleným kázáním obrátil na víru v Krista dva vládce, nesoucí oba téže jméno Filip. * Za císařů Valeriána a Galliena pak dosáhl palmy mučednické. † 
V Sýrii za vlády císaře Antonina svatí mučedníci Viktor a Corona. + Corona, manželka jednoho vojína, jej velebila pro jeho vytrvalost v útrapách jako bla­ženého. * Tu spatřila, jak se s nebe snáší dvě koruny, + jedna pro Viktora a jedna pro ni samotnou. * Vylíčila to kolemsto­jícím, načež byla mezi dvěma stromy rozsápána, + Viktor však byl sťat. † 
V Egyptě náš svatý otec Pachomius, + jenž se skvěl apoštolským způsobem života a založil v Egyptě první ceno­bitské kláštery. * Sepsal též řeholi, již mu nadiktoval anděl. † 
A jinde ...
15. května 
Ve Španělku svatí Torquatus, Kte­sifos, Secundus, + Indaletius, Ce­cilius, Hesychius a Eufrasius. * V Římě byli vysvěceni na biskupy svatými apoš­toly a obdrželi pokyn kázat slovo Boží ve španělských zemích. + Kázali evangelium v nejrůznějších městech a obrátili velké zástupy na víru v Krista, načež zesnuli * Torquatus v Cadizu, Kte­sifon ve Veře, Secundus v Avile, Indale­tius v Murcii, + Cecilius v Elviře, Hesy­chius v Algesirasu a Eufrasius v Anduja­ru. † 
Na ostrově Chios se odebral na věčnost svatý mučedník Isidor. + V basilice, za­svěcené jeho památce, je dodnes studna, kam byl podle dobových svědectví svr­žen. * Nemocní, kteří se napijí vody z této studně, často dosáhnou uzdravení. † 
V Lampsakusu na Hellespontu utrpení svatých Petra, Ondřeje, Pavla a Diony­sia. †
A jinde ...
16. května 
V Isaurii došli dnes na konec svého pozemského putování svatí mu­čedníci Aquilinus a Viktorianus, + jejichž činy nám zůstaly zaznamenány. † 
V Auxerre utrpení svatého Peregrina, prvního biskupa tohoto města. * Byl sťat a tak si vydobyl koruny věčné. † 
V Troyes ve Francii svatý vyznavač Fi­dolus. †  
U Frejus ve Francii svatá panna Maxi­ma. * Ověnčena leskem mnoha ctností zesnula v pokoji. †  
A jinde ...
17. května 
V Toskánsku svatý mučedník Torpe­tis. + Byl jedním z vysoce posta­vených dvořanů ve službách císaře Ne­rona. * Později byl však na jeho rozkaz krutě bit, musel snést rány do obličeje a nakonec byl předhozen za potravu dravé zvěři, + zůstal však bez újmy. * Dvacá­tého devátého dubna byl sťat. Jeho svá­tek se však slaví dnes. † 
V Noyon ve Francii svatí mučedníci Heraclius, Pavel, Aquilinus a další dva druhové. † 
A jinde ...
18. května 
V Egyptě svatý lektor Dioscorus. + Místodržící jej dal rozličnými způ­soby mučit, nechal mu vytrhat nehty a pálit boky pochodněmi. * Ukázalo se však nebeské světlo, takže katané zdě­šeně padli k zemi. + Nakonec byl Di­oscorus pálen rozžhavenými deskami, až završil svá muka smrtí. † 
Ve Spoletu svatý biskup Felix. + Palmy mučedníků dosáhl za vlády císaře Maxi­miána. †  
A jinde ...
19. května 
Dnes došel na konec své pozemské pouti svatý vyznavač Petr z Moro­ne. * Žil jako poustevník, načež byl zvo­len papežem a zastával tuto hodnost pod jménem Celestýn V. + Brzy se však papežského úřadu vzdal a opět se navrá­til ke zbožnému životu v ústraní, * než ověnčen ctnostmi a oslaven zázraky ode­šel na věčnost. † 
V Římě svatá panna Pudentiana. + Pře­stála nespočet bojů, s uctivostí pohřbila mnoho mučedníků a celý svůj majetek pro Kristovo jméno rozdělila mezi chudé, * aby se nakonec odebrala ze slzavého údolí do nebeské vlasti. † 
Tentýž den svatý senátor Pudens, otec svatých panen Pudentiany a Praxedy. + Skrze křest, přijatý z rukou apoštolů, ob­lékl Krista a  běloskvoucí roucho milosti si zachoval neporušené až do dne, kdy dosáhl koruny nevadnoucího života. † 
Taktéž v Římě na Via Appia odebrali se na věčnost svatí komorníci Kalocerus a Parthenius. + První z nich byl za Decia vrchním císařským hofmistrem, druhý zastával též vůdčí pozici. * Protože od­mítli obětovat modlám, byli na rozkaz císaře zavražděni. † 
A jinde ...
20. května 
V Chartres svatý biskup a vyznavač Yvo. † 
V Římě na Via Salaria odebrala se na věčnost  svatá panna Basilla. + Pocháze­la z královského rodu a byla zaslíbena jednomu urozenému muži. * Ten ji však udal jako křesťanku. + Tehdy císař Galli­enus rozhodl, že Basilla buď přijme na­bídku ke sňatku, nebo zahyne pod ostřím meče. * Když byla  dotázána, odpově­děla, že jejím ženichem je Král králů. + Nato byla probodena mečem. † 
V Nîmes ve Francii svatý mučedník Baudelius. + Když ho pohané zajali, od­mítl obětovat modlám a navzdory bi­čování a jiným mukám zůstal ne­ochvějně věren pravé křesťanské víře. * Tak dosáhl skrze drahocennou smrt pal­my mučednické. † 
V Bourges svatý biskup a vyznavač Aus­tregisilus. † 
A jinde ...
21. května 
V Mauritánii svatí diákonové a mu­čedníci Timotheus, Polius a Eu­tychius. * Společně v tomto kraji hlásali slovo Boží a zároveň též dosáhly koruny života věčného. † 
V Cesareji v Kappadocii došli na konec pozemské pouti svatí mučedníci Polyeu­ctus, Viktorius a Donatus. † 
V Cordobě ve Španělsku svatý mu­čedník Secundinus. † 
A jinde ...
22. května 
V Římě svatí mučedníci Faustinus, Timotheus a Venustus. † 
V Africe svatí mučedníci Castus a Aemi­lius. * Vytrpěli smrt ohněm, jak se dočí­táme u svatého Cypriána. † 
Na Korsice svatá panna Julie. + Ne­vadnoucí korunu dosáhla mučednickou smrtí na kříži. †  
V oblasti kolem Sens svatý vyznavač Romanus. † 
V Auxerre svatá panna Helena. † 
A jinde ...
23. května 
U Langres ve Francii utrpení a smrt svatého biskupa Desideria. * Když viděl, jak je jeho národ utiskován voj­skem Vandalů, vydal se za jejich králem, aby se za ně přimluvil. + Král však po­ručil, aby jej na místě usmrtili. * Tu ochotně nastavil šíji za sobě svěřené stádce. + A tak po ráně mečem vešel za Kristem do věčné slávy.  * Spolu s ním trpěli a zahynuli ještě mnozí další z jeho stáda. Byli pochování nedaleko zmíně­ného města. † 
Ve Španělsku coby svatí mučedníci bis­kup Epitacius a Basileus. † 
A jinde ...
24. května 
V Nantes ve Francii coby svatí mu­čedníci bratři Donatianus a Rogati­anus. + Za císaře Diokleciána byli pro svou věrnost víře uvrženi do žaláře, mu­čeni a rozdrásáni. * Nato je vojáci probodali kopími a nakonec sťali. † 
V Antiochii se odebral na věčnost svatý Manahen, soukojenec čtyřnásobného knížete Heroda. * Byl nadaným učitelem a prorokem Nového zákona a zesnul ve zmíněné metropoli. † 
Dále blažená Johanna, choť Chuzy, He­rodova správce. + Zmiňuje se o ní evangelista Lukáš. † 
V Portu u Říma zesnul svatý mučedník Vincentius. † 
V Istrii svatí mučedníci Zoellus, Servi­lius, Felix, Silvanus a Diocles. † 
A jinde ...
25. května 
V Salernu se rozžehnal se světem svatý Řehoř VII., + mnich bene­diktinské observance z Cluny, jenž se stal papežem. * Byl statečným zastán­cem a obhájcem svobody Církve. † 
V Římě na Via Nomentana došel na ko­nec své pozemské pouti svatý papež a mučedník Urban I. * Na jeho popud při­jalo mnoho lidí víru v Krista a vytrpělo mučednickou smrt. †  
V Dorostorum v Mysii odešli na věčnost svatí mučedníci Pasikrates, Valentio se dvěma druhy, + kteří společně obdrželi korunu života věčného. † 
V Miláně svatý biskup Dionysius. + Pro svou věrnost katolické víře byl arián­ským císařem Constantinem vypovězen do vyhnanství do Kappadocie, kde ode­vzdal svou duši Pánu. * Jeho ostatky vyzvedl svatý Basil Veliký. + Později se dostaly do Milána. * Svatý biskup Ambrož je následně se vší úctou po­choval. † 
V oblasti kolem Troyes svatý vyznavač Leo. † 
A jinde ...
26. května 
V Římě svatý kněz a vyznavač Filip Neri, zakladatel oratoriánů. * Vy­nikal panenskou čistotou, darem proro­kování a zázraků. †    
Taktéž v Římě svatý papež a mučedník Eleutherius. + Mnoho urozených Ří­manů přivedl k víře v Krista. * Také po­slal do Anglie svatého Damiana a Fuga­tia, kteří pokřtili krále Lucia s chotí a téměř celý národ. †  
V Římě svatý kněz Simitrius s dvaadva­ceti  dalšími mučedníky. † 
V Athénách se odebral do nebeské vlasti svatý Quadratus, žák apoštolů. * Za pro­následování císaře Hadriána se pokoušel vší mocí a horlivostí ve víře udržet po­spolu svou církevní obec, která hrozila v důsledku těžkých zkoušek rozpadem. + Sepsal také působivé dílo na obranu křesťanské víry,  téměř srovnatelné s díly apoštolů. † 
V Africe svatý mučedník Quadratus. + V den jeho památky přednesl svatý Augustin kázání. † 
V Todi v Umbrii došli na konec své po­zemské pouti svatí mučedníci Felicis­simus, Heraklius a Paulinus. † 
V oblasti kolem Auxerre utrpení svatého mučedníka  Prisca, spolu s nímž trpěl velký zástup věřících. † 
V Anglii se rozžehnal se světem svatý biskup a vyznavač Augustin. * Svatý papež Řehoř jej vyslal, aby jako první přinesl a vyložil anglickému národu ra­dostné poselství o Kristu. †
A jinde ...
27. května 
Památka všech zemřelých řeholních členů našeho řádu. † 
Svatý papež a mučedník Jan I. + Arián­ský král Theodorich jej povolal do Ra­venny. * Protože papež neochvějně za­stával pravověří, musel zde dlouhou dobu strádat v žaláři a také zde zesnul. † 
V Dorostorum v Mysii utrpení  blažené­ho Julia, vojenského vysloužilce. + V době pronásledování křesťanů ho proná­sledovatelé zajali a předvedli před místo­držícího. * Když před ním dal najevo svůj odpor k modlám a statečně se při­znal ke Kristu, byl odsouzen k smrti. † 
V oblasti kolem Arrasu svatý mučedník Ragnulphus, + jehož příkladný život, divy a ctnosti opěvoval v rozsáhlé řeči biskup Verus. † 
V Anglii svatý kněz Beda, řečený Ctihodný, + vyznavač a učitel Církve. † 
Tentýž den přenesení ostatků svatého opata a vyznavače Maximina. †   
A jinde ...
28. května 
Na Sardínii svatí mučedníci Aemi­lius, Felix, Priamus a Lucianus. † 
V Chartres ve Francii svatý mučedník Caraunus. + Byl sťat a tak získal korunu mučednickou. † 
V Paříži se dnes odebral na věčnost sva­tý biskup a vyznavač Germanus. * Jeho svatost života, nabyté zásluhy a divotvornou moc líčí biskup Fortunatus. †
A jinde ...
29. května 
V Římě na Via Aurelia se dnes roz­žehnal se světem svatý mučedník Restitutus. † 
U Iconia v Lykaonii utrpení svatého Ko­nona a jeho dvanáctiletého syna. + Za vlády císaře Aureliána byli položeni na rošt nad žhavé uhlí a politi olejem. * Pak je katané natáhli na skřipec a vydali je napospas ohni. + Oba však statečně sná­šeli všechna muka. * Nakonec jim dřevěnou palicí rozdrtili ruce, takže s chválou Boha na rtech vypustili duši. † 
V oblasti kolem Tridentu došli na konec své pozemské pouti svatí mučedníci Si­sinus, Martyrius a Alexandr. * Paulinus nám ve své autobiografii podává zprávu o tom, že tito mučedníci získali ne­vadnoucí korunu za časů císaře Honoria skrze ruce pohanských pronásledovatelů. † 
V Trevíru svatý biskup a vyznavač Maximinus. + S poctami přijal svatého biskupa Atanáše, když se tento kvůli ari­ánským pronásledovatelům musel ode­brat do vyhnanství. † 
Na Via Tiburtina památka sedmi bratří. †
A jinde ...
30. května 
V Římě na Via Aurelia svatý papež a mučedník Felix I., jenž vládl Církvi pět let. + Za vlády císaře Claudia pak získal korunu mučednickou. † 
V Porto Torres na Sardinii svatí mu­čedníci Gabinus a Crispulus. † 
V Antiochii svatí Sycus a Palatinus, + kteří  museli pro jméno Kristovo snášet mnohá trýznění. † 
Památka svatého biskupa a vyznavače Hucberta. †   
A jinde ...
31. května 
V Římě svatá panna Petronilla. + O její ruku se ucházel urozený muž. * Ona si však vyprosila tři dny na roz­myšlenou a strávila je postem a na mod­litbách. + Nato obdržela mystické vidění Krista a zakrátko vypustila duši. † 
V Akvileji coby svatí mučedníci souro­zenci Cantius, Cantianus a Cantianilla z urozeného rodu Anicijů. * Pro svou ne­otřesitelnou věrnost křesťanské víře byli za císařů Diokleciána a Maximiana společně se svým učitelem stati. † 
V Porto Torres na Sardinii svatý mu­čedník Crescentianus. † 
A jinde ...

ČERVEN

1. června 
Ve Španělsku utrpení svatých mu­čedníků a sourozenců Bernharda, Marie a Gratie. * Byli věřícími po­svátného řádu cisterciáckého. † 
V Římě svatý mučedník Juventius. † 
U Cesareje v Palestině za pronásle­dování Galeria Maximiána svatý kněz a mučedník Pamfilius. * Jeho život popsal ve třech knihách biskup Eusebius z Ce­sareje. † 
V Autun svatý biskup Reverianus, + kněz Pavel a deset druhů. * Korunu mu­čedníků obdrželi za vlády císaře Aureliá­na. † 
V Římě památka  vysvěcení svatého kněze a mučedníka Nikoméda. † 
V klášteře Lerin ve Francii svatý opat Caprasius. † 
A jinde ...  
2. června 
V Římě se dnes za císaře Diokleciá­na odebrali na věčnost svatí mu­čedníci kněz Marcelin a exorcista Petr. * Protože ve vězení poučovali mnoho lidí o svaté víře, + dal je soudce Serenus spoutat a krutě mučit. * Nakonec byli sťati. † 
V Kampánii svatý biskup a mučedník Erasmus. + Za císaře Diokleciána byl nejprve bičován olůvky, poté ohavně zbit metlami, * poléván pryskyřicí, sírou, olovem, smolou, voskem a olejem, zů­stal však bez újmy. + Později byl za cí­saře Maximiána znovu podroben mnoha nelidským trýzněním. * Nakonec vy­pustil tento slavný mučedník duši na po­kyn Boží a zesnul svatou smrtí. † 
V Lyonu ve Francii svatí mučedníci Po­thinus, biskup tohoto města, kněz Za­chariáš, * diákon Sanktus, Epagatus, Maturus, Attalus, Albína a Grata, + spolu s dalšími čtyřiceti mučedníky. * Všichni tito služebníci Boží, jak nás o tom zpravují církevní dějiny, + dosáhli vítěz­ného věnce společně. * Mezi nimi ob­zvláště vynikala Blandina. + Tři dny po sobě byla mučena, zůstala však ne­přemožena. * Čtvrtý den musela snášet mnoho ran, načež byla položena na roz­žhavený rošt a bylo jí vytrpět ještě mnoho jiného, + až byla nakonec pro­bodena mečem. † 
A jinde ...  
3. června 
V Arezzu v Toskánsku coby svatí mučedníci bratři Pergentinus a Laurentinus, + kteří byli ještě chlapci. * Za pronásledování císaře Decia byli za místodržícího Tiburtia krutě trýzněni, ale též oslaveni velkými zázraky. + Konečně zahynuli pod ostřím meče. † 
V Cordobě ve Španělsku svatý mnich Izák. + Když mu bylo dvacet sedm let, byl pro víru v Krista zabit mečem. † 
V jednom klášteře u Rouenu svatá panovnice Klotilda, královna Franků. * V tomto klášteře se uctívá její hlava. † 
A jinde ...  
4. června 
V Římě svatí mučedníci Aretius a Dacian. † 
V Sisaku v Illýrii svatý biskup Quirin. + Z Prudentiovy zprávy víme, že byl pro víru v Krista vržen do řeky s mlýnským kamenem   na krku. * Dlouho plaval ká­men na hladině a Quirin zatím okolo sto­jící křesťany vyzýval, aby se nenechali zastrašit jeho odsouzením a neochabova­li ve víře. + Nakonec se v modlitbě obrá­til na Boha, aby jej nechal klesnout do hlubin, a tak se i stalo. † 
Ve městě Nyon svatí Zoticus, Attalus a Euticus. †  
A jinde ...  
5. června 
V Egyptě dnes došli na konec svého pozemského putování svatí mu­čedníci Marcian, Nikandr a Apollonius. * Díky tradici se nám zachovalo líčení o jejich životě. † 
Svatý biskup a mučedník Bonifác. + Při­putoval z Anglie a hlásal mnoha kmenům víru v Krista. * Ve Frísku získal pro křesťanskou víru velký počet duší. + Tam byl také zabit mečem, a tak vytrpěl spolu se svým spolubiskupem Eobanem a dalšími služebníky Božími mu­čednickou smrt. † 
V klášteře Froidmont vysvěcení kaple ke cti svaté Markéty, * jejíž ostatky jsou zde uloženy. † 
A jinde ...  
6. června 
V Magdeburgu svatý vyznavač Norbert, biskup tohoto města, * zakladatel řádu premonstrátů. † 
Dnes se odebral na věčnost svatý Filip, jeden z prvních sedmi diákonů. + Skvěl se znameními a zázraky a nakonec ze­snul v Cesareji. * Po jeho boku odpočí­vají jeho tři dcery, panny obdařené pro­rockým duchem. † 
V Římě svatý Artemius spolu s chotí Kandidou a dcerou Paulínou. * Artemius byl zabit mečem. + Jeho choť a dcera byly shozeny do jámy a zasypány ka­mením a sutí. † 
V Tarsu v Kilíkii dvacet svatých mu­čedníků, + kteří za časů Diokleciána a Maximiána v tělech oslavili Boha skrze rozličné muky. † 
V Noyonu ve Francii svatí mučedníci Amantius, Alexandr a druhové. †  
A jinde ...  
7. června 
V Newminsteru v Anglii svatý Ro­bert, zakladatel a první opat tohoto kláštera. * Od dětství sloužil Bohu ve svatosti a spravedlnosti. + Oslaven pokorou, vytrvalostí a zázraky odebral se ke Kristu. † 
Svátek svatého Pavla, biskupa Konstan­tinopole. + Ariánský císař Constantin jej vypověděl do vyhnanství do Kukusu, malého města v Kappadocii, * kde byl ariány krutě zardoušen, a tak vešel do nebeské vlasti. † 
V Cordobě ve Španělsku  svatí mniši a mučedníci, totiž kněz Petr, + Aventius a Jeremiáš spolu s dalšími třemi mu­čedníky. †   
A jinde ...  
8. června 
V Soissons ve Francii se odebral na věčnost svatý Medard, biskup města Noyon. * Slavné zázraky nám dosvědčují, jak drahocenné byly jeho život a jeho smrt. † 
V Cordobě svatý kněz a mučedník Abundius. † 
Tentýž den biskup města Rouenu, svatý Gildhard. † 
V Sens svatý biskup a vyznavač Hera­klius. † 
A jinde ...  
9. června 
Na Mons Caelius v Římě uložení ostatků svatých mučedníků Prima a jeho bratra Feliciána * za časů císařů Diokleciána a Maximiána. + Tito slavní mučedníci dlouhou dobu sloužili Pánu a vytrpěli zčásti společně, zčásti jednotlivě rozličné muky. * Nakonec byli zabiti mečem, a tak završili svůj šťastný boj. † 
V Agen ve Francii utrpení svatého levity a mučedníka Vincentia. † 
V Niceji svatý Diomedes. † 
V Pontigny přenesení ostatků svatého Edmunda, biskupa canterburského. † 
Na skotském ostrově Jona svatý opat a kněz Columba, * muž obdivuhodně velkých ctností. † 
A jinde ...  
10. června 
V galském Besançonu svatý biskup Claudius, jenž zesnul šestého června. † 
V Římě na Via Salaria utrpení svatého Getulia, + urozeného a učeného muže, a jeho druhů Cerealise, Amantia a Primi­tiva. * Na rozkaz císaře Hadriána pod­stoupili nejprve bití, nato strádali v žaláři a nakonec byli vydáni napospas ohni. † 
Taktéž v Římě na Via Aurelia * za císaře Aureliána a městského prefekta Plata odebrali se na věčnost svatí mučedníci Basilides, Tripus, Mandalis s dvaceti druhy. † 
V Nikomédii svatý mučedník Zachariáš. † 
V Auxerre svatý biskup Censurius. † 
V Paříži svatý biskup Landerich. † 
Taktéž v Paříži v klášteře svatého Anto­nína + přenesení ostatků jiného svatého Antonína. † 
A jinde ...  
11. června 
Dnes se rozžehnal se světem svatý apoštol Barnabáš. * Narodil se na Kypru a spolu se svatým Pavlem byl učedníky povolán jako apoštol pohanů. + Svatý Barnabáš se sám zázračně zjevil, a tak bylo jeho tělo za časů císaře Zena opět nalezeno. † 
V Akvileji utrpení svatých bratří Felixe a Fortunáta. + Za pronásledování císařů Diokleciána a Maximiána byli mučeni a páleni žhavými pochodněmi na bocích. * Skrze nadpřirozený zásah Boží však po­chodně náhle uhasly. + Poté jim katané polévali těla vroucím olejem. Oni však dále věrně vyznávali Krista, a tak byli sťati. †
A jinde ...  
12. června 
V klášteře cisterciaček Camera Sanctae Mariae u Bruselu panna Aleydis. * Byla naplněna obdivuhodnou svatostí a proslavila se prorockým da­rem. + Včera se odebrala ke svému ne­beskému Ženichovi. † 
V Římě na Via Aurelia došli na konec své pozemské pouti svatí mučedníci  Basilides, Cyrinus, Nabor a Nazarius, + bylo to za vlády císařů Diokleciána a Maximiána. † 
V Miláně se odebral na věčnost svatý mučedník Nazarius. + Za běsnícího Ne­ronova pronásledování jej Anolinus ne­chal dlouho strádat v žaláři a zakoušet rozličná muka. * Byl s ním též přesvatý chlapec Celsus, kterého Nazarius vy­choval. + Oba byli sprovozeni ze světa mečem. * Paulinus nám podává zprávu o tom, že místo jejich tělesných ostatků nebylo až do časů císařů Honoria a Arkadia známo. + Skrze zjevení Páně se svatý Ambrož dozvěděl o dni, kdy mají být světci nalezeni a jejich ostatky vy­zdviženy. * Jejich nalezení bylo spojeno se zvláštními důkazy milosti: + vypadalo to, jako by byli právě sťati a jejich krev se zdála jako čerstvě prolitá. * Všude se rozlila nádherná vůně, která přehlušila všechno, co do té doby přítomní vnímali. + Svátek těchto mučedníků se slaví dva­cátého osmého července. † 
A jinde ...  
13. června 
V Římě na Via Adreatina se odebra­la na věčnost svatá panna a mu­čednice Felicula. + Odmítla pojmout za muže jistého Flacca anebo obětovat modlám, a tak byla vydána soudci. * Protože zůstala věrna víře v Krista, ne­chal ji soudce strádat v temném žaláři a téměř zemřít hlady. + Později byla mu­čena, až vypustila duši. * Nato byla vhozena do stoky. † 
V Africe svatí mučedníci Lukianus, For­tunatus a Crescentianus. † 
V Cordobě ve Španělsku svatý kněz Fan­dila. + Byl sťat, a tak vytrpěl mu­čednickou smrt. †  
V Padově svatý kněz, vyznavač a učitel Církve Antonín z řádu menších bratří. * Byl původem Portugalec, narozený v Li­sabonu. + Jeho život, zázraky a kazatel­ský dar jej velmi proslavily. * Od jeho smrti neuplynul ještě ani rok, a papež Řehoř IX. jej svatořečil. † 
A jinde ...  
14. června 
V Cesareji v Kappadocii biskupské svěcení svatého církevního učitele Basila. * Za vlády císaře Valense proslul svou učeností, velkou moudrostí a byl ozdoben mnoha ctnostmi. † 
V Samařsku v Palestině svatý prorok  Eliseus. * Svatý Jeroným píše, že jeho hrob je na témže místě, kde odpočívá také prorok Abdiáš. † 
V Soissons ve Francii svatí mučedníci Valerius a Rufinus. + Během Diokleci­ánova pronásledování byli na rozkaz místodržícího Rictiovara po mnoha trýz­něních sťati. † 
V Orleans přenesení ostatků svatého bis­kupa a vyznavače  Aniana. † 
Tentýž den svatý kněz a vyznavač Quinctianus. † 
A jinde ...  
15. června 
Na Sicílii se dnes odebrali na věčnost svatí mučedníci Vít, Modestus a Krescencie. + Za císaře Di­okleciána byli vrženi do kotle s vroucím olovem, předhozeni dravé zvěři a mu­čeni. * S Boží pomocí to přestáli, až na­konec svůj slavný souboj završili. † 
V Beneventu svatý mučedník Mercurius. † 
V Dorostorum v Mysii svatý vojín Hesy­chius. +  Spolu se svatým Juliem byl za­jat a za místodržícího Maxima po něm obdržel korunu mučednickou. †  
A jinde ...  
16. června 
V Aywières v Brabantu se odebrala na věčnost svatá Luitgarda, jež přestoupila z řádu černých benediktinek k cisterciačkám. + Byla obdarována žhnoucí láskou k Ježíši. † 
V Besançonu ve Francii coby svatí mu­čedníci kněz Ferreolus a diákon Ferrutio. + Svatý biskup Irenej je vyslal, aby kázali slovo Boží. * Později byli za soudce Claudia různými způsoby mučeni a zavražděni mečem. † 
V Tarsu v Kilíkii svatý mučedník Qui­ricus a jeho matka Julitta. + Julitta byla po mnoha tvrdých ranách a neslý­chaných trýzněních sťata, a tak završila své mučednictví. † 
V Lyonu ve Francii opustil tento svět biskup města Arles, blažený Aurelianus. † 
V Nantes v Bretani svatý biskup a vy­znavač Similianus. † 
A jinde ...  
17. června 
V Římě se odebralo na věčnost dvě stě šedesát dva svatých mučední­ků. + Byli pochováni na staré Solné cestě – na Via Salaria – v blízkosti Cucumského pahorku. † 
V jedné obci u Bourges svatý biskup a vyznavač Gundulf. † 
V Orleans ve Francii svatý kněz a vy­znavač Avitus. † 
Tentýž den svatý Vulmaris, + muž ob­divuhodné svatosti a zbožnosti. †    
A jinde ...  
18. června 
V Římě na Via Adreatina se odebrali na věčnost svatí mučedníci Marek a jeho bratr Marcellianus. * Soudce Fa­bián je dal zajmout, připoutat ke kůlu a jejich nohy probodnout hřeby. + Protože nepřestávali velebit Krista, prokláli jim katané boky kopími. * A tak vešli jako slavní mučedníci do nebeského králov­ství. † 
V Schönau v Německu svatá panna Alžběta, * proslulá věrným plněním klášterního života a nebeskými zjevení­mi. † 
V Malaga ve Španělku coby svatí mu­čedníci Cyriak a panna Paula. + Bylo jim snášet mnohá trýznění a nakonec byli ukamenováni, * a jejich duše vešly do nebeské vlasti. † 
V Alexandrii utrpení svaté panny Mari­ny. †
A jinde ...  
19. června 
V Miláně coby svatí mučedníci brat­ři Gervasius a Protasius. + Prvního z nich nechal soudce Astasius tak dlouho bičovat metlami s olůvky, až vypustil duši, * druhého  poručil bít obušky a pak mu setnout hlavu. + Na popud božského zjevení našel svatý Ambrož jejich těla v takovém stavu, jako by byli mučedníci zabiti v den nalezení. † 
V Ravenně svatý mučedník Ursicinus. * Protože za soudce Paulina zůstal navzdory mnoha mučením věren víře v Krista, + dal mu srazit hlavu, a tak za­vršil své mučednictví. † 
A jinde ...  
20. června 
Dnes se rozžehnal se světem svatý papež a mučedník Silverius. * Od­mítl znovu uvést do úřadu heretického biskupa Anthima, kterého jeho před­chůdce Agapitus zbavil této  hodnosti. + Proto byl na popud císařovny  Theodory vyštván vojevůdcem Belisarem na ostrov Ponza do vyhnanství. * Zde musel pro katolickou víru snášet tolik těžkostí, že nakonec zemřel vyčerpáním. † 
V Římě zesnul svatý Novatus, + bratr svatého kněze Timothea. * Ve víře je vyu­čovali apoštolové. + Jejich sestry byly Kristu zasvěcené panny Pudentiana a Praxedes. † 
V Tomi v Pontu svatí mučedníci Pavel a Cyriak. †  
A jinde ...  
21. června 
V Římě svatá panna Demetria. + Pro víru v Krista byla předvedena před bezbožného císaře Juliána. * S vyznáním pravé víry na rtech vydechla svou duši. † 
V Syrakusách na Sicílii došli na konec své pozemské pouti svatí mučedníci Rufinus a Martia. † 
V Africe svatí mučedníci Cyriak a Apoli­nář. † 
Tentýž den v Cesareji v Palestině svatý vyznavač Eusebius, biskup Samosaty, * historik a muž nadaný velkým důvtipem. † 
V oblasti kolem Evreux svatý opat Leu­tfried. * Jako památka na jeho výji­mečnou svatost vytryskl na jeho modlit­by ze země pramen. †  
A jinde ...  
22. června 
Ve městě Nola v Kampánii odebral se na věčnost svatý biskup a vy­znavač Paulinus. * Svatý Řehoř ho zmiňuje ve své knize Dialogů. + Byl ctěn nejen pro své vzdělání a vysoký stu­peň svatosti života, * ale také pro svou moc nad zlými duchy. † 
Na hoře Ararat u Alexandrie vytrpělo de­set tisíc svatých mučedníků smrt kříže. † 
Ve Verulamu v Británii svatý mučedník Albanus. + Byl bičován, mučen a ko­nečně sťat. * Spolu s ním zemřel i jeden z vojínů, jenž ho odmítl zabít. † 
Tentýž den svatý Niketas, + biskup města Romatiany. † 
A jinde ...  
23. června 
Vigilie svátku svatého Jana Křtitele. † 
V Římě svatý kněz Jan. + Na císaře Juliá­na Apostaty byl na Via Salaria, staré Solné cestě, sťat před modlou boha slun­ce. † 
V Sutri v Toskánsku svatý kněz Felix. + Místodržící Turcius ho nechal tak dlouho bít kamenem do úst, až vypustil duši. † 
V Anglii svatá panna a královna Ediltru­dis. * Po jedenácti letech bylo její tělo nalezeno neporušené. † 
A jinde ...  
24. června 
Narození svatého Jana Křtitele, předchůdce Páně. † 
V Římě svatý mučedník Faustus a svatá Lukeia spolu s dvaadvaceti druhy. † 
U Paříže utrpení svatých mučedníků Agoarda a Agliberta. + Z obou rodů je následovalo množství druhů. †  
V Autun se odebral na věčnost svatý bis­kup a vyznavač Simplicius. † 
A jinde ...  
25. června 
V oblasti kolem Guleta, nedaleko od Nusca svatý vyznavač Vilém, otec poustevníků na Monte Vergine, * kteří žili podle Řehole našeho svatého patriar­chy Benedikta. † 
V Pirrhosu na Beröa odebral se dnes na věčnost svatý Sosipater, + jenž byl žákem svatého apoštola Pavla. † 
V Alexandrii svatý mučedník Galli­canus, bývalý konsul. + Obdržel vyzna­menání triumfátora a těšil se velké přízni císaře Konstantina. * Svatí Jan a Pavel ho přivedli k víře v Krista. + A tak se stáhl se svatým Hilarinem do Ostie k ústí řeky Tibery a zde se věnoval pouze po­skytování pohostinství a službě nemocným. * Tato zpráva se brzy všude roznesla a ze všech stran přicházelo množství lidí, aby se podívali, jak bývalý urozený konsul myje chudým nohy, + prostírá stůl, oplachuje jim ruce vodou, starostlivě se ujímá nemocných a prokazuje jim všemožné služby. * Poz­ději, za Juliána Apostaty, odtud byl vy­hnán a odebral se do Alexandrie. + Zde ho chtěl soudce Raucianus  přimět k tomu, aby obětoval modlám. * On to však odmítl, byl zabit mečem, a tak se z něho stal Kristův mučedník. †   
A jinde ...  
26. června 
V Římě na Monte Caelio coby svatí mučedníci bratři Jan a Pavel. + První z nich byl správcem císařského dvora, druhý vrchním komorníkem pan­ny Konstancie, dcery císaře Konstantina. * Oba získali na rozkaz soudce a skrze smrt mečem palmu mučednickou. † 
U Tridentu svatý biskup Vigilius. + Za konsula Stilica byl pro víru v Krista ukamenován, a tak naplnil své mu­čednictví. † 
U Valenciennes ve Francii mučednická smrt svatého Salvia, biskupa města Angouleme, a svatého Superia. † 
V oblasti kolem Poitiers svatý divotvorný kněz a vyznavač Maxentius. † 
Tentýž den svatá panna  Perseveranda. †
A jinde ...  
27. června 
V Galácii svatý Crescens, žák sva­tého apoštola Pavla a rovněž bis­kup. * Odešel do Galie a obrátil zde svý­mi kázáními mnoho duší na víru v Kris­ta. + Pak se opět vrátil k národu, nad kte­rým byl ustanoven za biskupa. * Až do konce života posiloval ve svém biskup­ském úřadu Galaťany ve víře. †
V Cordobě ve Španělsku svatý mu­čedník Zoilus s devatenácti druhy. + Dlouhou dobu nebylo známo, kde odpo­čívá jeho tělo. * Až ctihodnému biskupo­vi Agapiovi z Cordoby bylo božským vnuknutím oznámeno místo jeho odpo­činku. † 
Na ostrově Hoia přenesení ostatků sva­tého vyznavače Florentia. †
A jinde ...  
28. června 
Vigilie svátku svatých apoštolů Petra a Pavla. † 
V Římě se odebral na věčnost svatý papež a učitel Církve Lev. † 
V Lyonu ve Francii svatý biskup a mu­čedník Irenej. * Svatý Jeroným o něm píše, že byl žákem svatého biskupa Poly­karpa ze Smyrny + a žil bezprostředně po době apoštolské. * Za pronásledování císaře Severa dosáhl s téměř všemi věří­cími sobě svěřeného města skrze slavné mučednictví nevadnoucí koruny. † 
V Alexandrii za pronásledování císaře Severa  coby svatí mučedníci  Plutar­chus, Serenus, Heraklides, Heron, + Po­tamiena a Marcella se třemi dalšími. * Mezi nimi vynikla zvláště panna Potamie­na. + Nejprve musela pro své panenství obstát v mnoha hořkých bo­jích, * pak snášela pro víru hrozná mu­čení. + Nakonec byla spálena v ohni. †  
A jinde ...  
29. června 
V Římě se odebrali na věčnost svatí apoštolové Petr a Pavel. * Trpěli za císaře Nerona a konsulů Bassa a Tus­ca. + Petr se v tomto městě, na Via triuphalis, těší úctě celého světa. * Pavel byl pochován na silnici směrem na Ostii. + Též on se těší nemenší úctě. † 
V Argentonu ve Francii svatý mučedník Marcel. * Spolu s vojínem Anastasiem byl pro víru v Krista sťat + a dosáhl tak koruny vítězství. † 
V oblasti kolem Sens svatá panna Beata. †   
A jinde ...  
30. června
Památka svatého apoštola Pavla, + společně se svatým Petrem, který zemřel na kříži,* odešel do nebe stětím.+ 
V Limoges ve staré Akvitánii svatý biskup Martialis s dvě­ma kněžími Alpinianem a Austriclinianem. + Jeho život byl oslaven zázraky. † 
Ve stejný den se slaví jako svatí mučedníci kněz Corsicus a podjáhen Lev. † 
V Římě sva­tá Lucina učednice apoštolů. †  
V krajině u Viviers ve Francii svatý kněz a vy­znavač Ostianus. † 
A jinde … 

ČERVENEC

1. července
Svátek Nejdražší krve našeho Pána Ježíše Krista. †
Na hoře Hor smrt svatého Aarona, první­ho levitského velekněze. †
V Británii svatý Leonor, biskup a vy­znavač. †
Na území u Lyonu úmrtí svatého opata Domitiana. * On byl první, kdo tam žil jako poustevník, později shromáždil ko­lem sebe velký počet služebníků Božích. + Proslul vysokou mravní čistotou a velkolepými zázraky, odešel (z tohoto světa) ke svým otcům ve vysokém věku. †
Na území u Remeše svatý kněz Theodo­rich, * žák svatého biskupa Remigia. †
V okolí Coenomanico svatý kněz Carile­sus. †
V Angouleme ve Francii svatý opat Eparchius. †
A jinde … 
2. července
Navštívení Nejsvětější Panny Marie u Alžběty. † Stoupneme si a pomodlí­me se v úkloně potichu AVE MARIA.
V Římě na Via Aurelia úmrtí svatých mučedníků Processa a Mariniana. * Byli pokřtěny od svatého apoštola Petra. + Za Nera byl jim rozbit obličej, byli mučeni, spoutáni, bičováni, páleni pochodněmi, biti štíry a nakonec stati. * Tak si vyslou­žili korunu mučednictví. †
Zrovna tak v Římě utrpení tří svatých vojáků, ti zemřele se svatým apoštolem Pavlem. †
Ve stejný den svatí mučedníci Ariston, Crescentianus, Eutychianus, Urbanus, + Vitalis, Justus, Felicissimus, Felix, Mar­cia a Symphorosa. * Ti všichni vytrpěli mučednictví v Kampanii za pronásledování císaře Diokleciána a obdrželi koruny. †
V Tours ve Francii skon jedné bohabojné ženy, blahoslavené Monegundy. †
A jinde …  
3. července
U Neocaesarea v Pontu památka svatého biskupa a mučedníka Ře­hoře. Způsobil mnoho znamení a zázra­ků, + jeden zvlášť vynikající: Aby rozší­řil prostor pro stavbu kostela, přesadil horu svou modlitbou. † 
V Alexandrii svatý mučedník Tryfon a dvanáct druhů. †
V Konstantinopoli svatí mučedníci Eulogius, Euphemia, Akakius a Demet­rius.  +
V Chiusi v Etrusku jako svatí mučedníci jáhen Irenej a Mustiola, vznešená žena. * Trpěli za císaře Aureliana. †
V Laodicei v Sýrii svatý biskup Anato­lius. * Rukopisy, které po sobě zanechal, vzbuzovali nejenom obdiv bohabojných nýbrž také filosofů. †
V Edesse v Mezopotámii přenesení sva­tého apoštola Tomáše. †
A jinde … 
4. července
Svatého Prokopa, opata. + Nejprve žil Prokop jako světský kněz, stal se bene­diktinem a později se rozhodl pro přísnější život poustevníka v lesní pusti­ně u Sázavy. * Nakonec tam založil kláš­ter se slovanskou liturgií. Zemřel roku 1053. † 
Svatých proroků Ozeáše a Agea. † 
V Africe úmrtí svatého mučedníka Jucun­dia­na. + Byl kvůli Kristu utopen v moři. † 
Na území Bourges svatého mučedníka Lau­riana, biskupa ze Sevilly. * Jeho hlava byla přenesena do jeho biskupské­ho sídla. †
V Sirmiu svatých mučedníků Innocence a Šebestiána s třiceti druhy. †
V Tours ve Francii přenesení svatého bisku­pa a vyznavače Martina, + a sou­časně za­svěcení kostela jemu. * To se konalo ve stejný den, kdy byl vysvěcen na biskupa. †
A jinde …
5. července
Svatý Cyril, mnich, a sv. Metoděj, biskup, patroni Evropy. Pocházeli ze Soluně, roku 863 přišli na pozvání knížete Rostislava na velkou Moravu. + Tam požehnaně rozsévali evangelium v ja­zy­ku místních obyvatel. * Cyril zemřel roku 869 a byl pohřben v bazilice sv. Klementa v Římě. + Metoděj pokračoval ve svatém díle, zemřel roku 885 a byl pohřben na velkomorav­ském Vele­hradě. †
V Římě svaté mučednice Zoy, manželky blaženého mučedníka Nikostrata. * Když se za císaře Diokleciána modlila na hrobě svatého apoštola Petra, + byla pochopy chycena a do tmavého sklepení vhozena. * Potom byla pověšena za krk a vlasy na strom a pod ní byl zapálen velký oheň. + Takto vyznala Pána. †
V Sýrii smrt svatého mučedníka Domi­tia. + Svými podivuhodnými schopnost­mi vyko­nal mnoho dobrých skutků pro národ. †
A jinde …
6. července
V Judsku svatý prorok Isaiáš. * Byl za krále Manassesa rozřezán pilou a pohřben pod dub Regel v blízkosti te­koucí vody. †
V Římě smrt svatého mučedníka Tranquillina, otce svatého Marka a Mar­celliana. + On se obrátil díky kázání sva­tého mučedníka Šebestiána  ke Kristu. Když se modlil na hrobě svatého Pavla, byl dopaden a ukamenován. Tak prodělal mučednictví. †
V okolí Trevíru svatý kněz a vyznavač Goar. †
A jinde … 
7. července
V Římě jako svatí mučedníci Nikostratus, Claudius, + Castorius, Victorinus a Symforianus. * Soudce  Fa­bianus nechal je zajmout. + Deset dní naléhal výhrůžkami a sliby, ale ničím ta­kovým jimi nemohl zvykat. * Tu je ne­chal třikrát mučit a potom utopit v moři. †
V Alexandrii úmrtí svatého Pantaena. +  To byl apoštolsky činný muž vybaven veškerou moudrostí. * Takový zápal a ta­ková láska k Božímu slovu ho odušev­ňovala, + že vystupoval pln plamenné víry a žhoucí obětavosti, také zvěstoval Kristovo evangelium národům dálného východu. †
A jinde … 
8. července
V Římě blahoslavený papež Evžen III. + Opat kláštera svatých Vicentia a Ana­stasia v Trefontane * a byl zvolen papežem. + Řídil katolickou církev s moudrostí a velkou svatostí. †
V okolí Paříže opal Theobald v klášteře Vaux-de-Cernay, + jeho svaté ostatky byly nejprve z kapitulního sálu přenese­ny do kaple, * později nalezly své ko­nečné místo v lodi kostela, kde je uctíva­li četní poutníci. †
V Malé Asii svatý Aquila a jeho manželka Priscilla. * kteří jsou zmi­ňováni ve Skutcích apoštolů. †
V Palestině svatý mučedník Prokopius. * Byl převezen z Scythopole do Caesaree a tam na základě prvního upřimného prohlášení jej nechal soudce Fabianus sťat. †
Ve stejný den svatý mučedník Chilian. †
A jinde … 
9. července
V Římě na Nevyčerpatelném pra­menu, + úmrtí svatého mučedníka Zena a jeho deset tisíc dvě stě tři druhů. †
V Gortoně na Krétě svatý biskup Cyril. + Byl vhozen do ohně, ze kterého ale vy­šel nedotčený. * V údivu nad takovým zázrakem nechal jej soudce Lucius pro­pustit. Když znovu naléhavě a radostně zvěstoval Krista, byl opět zatknut a sťat. †
Ve městě Tora u jezera Velino utrpení svaté Anatolie a Audaxi za císaře Decia. + Anatolie byla Kristu zasvěcenou Pannou a byla týrána rozmanitými způ­soby. * Nakonec byla probodnuta me­čem, během modlitby. + Audax naproti tomu byla uvězněna a brzy potom dosáh­la koruny mučednictví stětím. †
V Marchthalu ve Würrttembergu svatý biskup a vyznavač Brictius. + Pro víru v Pána vytrpěl mnoho, ale byl posil­ňován skrze anděla a apoštola Petra. * Poté co obrátil velkou část národa ke Kristu, zesnul jako vyznavač v pokoji. †
A jinde … 
10. července
V Římě za času císaře Antonia utrpení sedmi svatých bratrů a synů svaté mučednice Felicity. * Jmenovali se Januarius, Felix, Filip, Silván, + Alexander, Vitalis a Martialis. † Z nich Januarius byl za císaře Antonia po bičování a věznění  zabit biči s olůvky. + Felix a Filip byli ubiti kyji a Silván byl svržen do propasti. * Ale­xander, Vitalis a Martialis byli sťati. †
Rovněž v Římě svaté panny a mučednice Rufina a Secunda. + Za pronásledování Valeriána a Galliena byly podrobeny mučení. * Nakonec první z nich byla rozsekána hlava mečem a druhé pro­bodnuta šíje mečem. + Tak přišly do nebe. †
V Africe svatí mučedníci Januarius, Marinus, Nabor a Felix. + Byli sťati me­čem. 
A jinde … 
11. července
Slavnost našeho svatého otce Bene­dikta. * Původně se dnešní den v Gálii slavilo přenesení jeho svatých kostí a také jeho svaté sestry Scholatiky z Monte Cassina do Fleury na Loire. †
V Římě svatého papeže Pia I. * Ten do­sáhl mučednictvím za pronásledování od Marka Aurelia Antonia vítězného věnce. †
V Nikopoli v Arménii (přechod domů) svatých mučedníků Januaria a Pelagia. + To trvalo čtyři dny s týráním železnými drápy a střepinami, dokud mučení ne­skončilo. †
Na území u Sens svatý mučedník Sidro­nius. † 
V Římě utrpení svatého Štěpána a Leon­tia. † 
V Mauretánii svaté panny a mučednice Marciany. † 
Na území u Poitiers svatý vyznavač Sa­binus. †
A jinde … 
12. července
V klášteře Passignano u Florencie svatý opat Jan Gualbertus, * zakla­datel řádu Vallumbrosiánů. † 
Na Kypru blahoslavený Jason, jeden z prvních učedníků Krista. † 
V Aquileji odebral se do nebe svatý bis­kup Hermagoras. + Byl to žák svatého evangelisty Marka. * Zázračnými způso­by uzdravoval nemocné, zvěstoval neú­navně slovo Boží a obrátil národ ke Kristu. + Proto mnoho vytrpěl, nakonec byl se svým arcijáhnem Fortunatem sťat * a dosáhl tak nehynoucího věnce vítěz­ství. † 
Ve městě Césarea svatý Dius. †
A jinde … 
13. července
Svatého proroka Joela a Esdráše. † V Makedonii blažený Silas, byl to první z bratrů. + S Pavlem a Barnabá­šem byl od apoštolů určený pro pohano-křesťany. * Naplněn Boží milostí neú­navně se věnoval kazatelskému úřadu a oslavoval Krista také svým snášením ob­tíží. + Nakonec zemřel pokojnou smrtí. †
V Africe jako svatý vyznavač a biskup Evžen z Kartága, velmi proslulý hor­livostí ve víře a cudností, * a sou­hrnem více než pět set kleriků této míst­ní církve. + Za pronásledování Vandaly byli biti, museli snášet hlad a na jednom odlehlém místě vedli tvrdý život ve vy­hnanství. + Radostně v Pánu nesli tento úděl. * Mezi nimi bylo mnoho lektorů v mladistvém věku. + Arcijáhen  Salutaris a Muritta, tito dva požívali v úřadu vy­soké vážnosti. * Stali se vyznavači a obdrželi od Krista pro vytrvalost vznešenou korunu. †
V Bretani svatý biskup a vyznavač Tu­riavus, * byl to muž podivuhodné prostoty a nevinnosti. 
A jinde … 
14. července
V Lyonu svatý vyznavač a učitel církve Bonaventura, + kardinál a biskup z Albana a člen řádu menších bratří. * Velmi proslulý pro své učení a velkou svatost. †
V Pontu svatý Phokas, biskup města Synope. + Za císaře Trajana a prefekta Afrikana snášel žalářování, okovy, oheň a meč v síle Krista. †
V Alexandii svatý biskup Heraklas. + Byl tak proslulý, že dějepisec Afrikanus nám  podává zprávu, jak schválně do Alexandrie cestoval, aby ho navštívil. †
V Lyonu ve Francii smrt svatých bisku­pů Justa a Amika. †
V Římě úmrtí svatého kněze a vyznava­če Camilla de Lellis, + zakladatele řádu kleriků, starajících se o nemocné. * Tento muž velmi slavný pro svou cudnost a zázraky byl papežem Benediktem XIV. prohlášen za svatého. 
A jinde … 
15. července
V Bamberku úmrtí svatého vyznava­če Jindřicha II., římského císaře. + Zachoval se svou svatou manželkou Kunhutou stav panenství. *  Svatého uherského krále Štěpána pohnul skoro s celým jeho národem k přijetí křesťanské víry. †
V Porto u Říma úmrtí svatého mu­čedníka Eutropia a sester Zosimy a Bo­nosy. †
V Kartágu jako svatí mučedníci jáhen Catulinus, Januarius, + Florentius, Julia a Justa. * Odpočívají v basilice ve Faus­tu. †
V Alexandrii svatí mučedníci Filip, Zeno, a Narseus a také deset dětí. †
V Nisibis v Mezopotámii úmrtí svatého biskupa Jakuba, muže velké mravní čis­toty. + Za pronásledování Galeria Maxi­miana se stal vyznavačem. * Patřil k těm, kteří na koncil v Nicei odsoudili bludné učení Ariovo a naproti tomu po­stavili nauku HOMOUSIOS (o sou­podstatnosti). †
V Rieti svatý Balduin, opat kláštera dobrého pastýře. * Po počestném životě zesnul v pokoji a byl čestně pochován v katedrále. + V tomto městě je on zvlášt­ním ochranným patronem. †
A jinde … 
16. července
Slavnost našeho svatého otce Štěpá­na, * třetího opata z Citeaux a or­ganizátora řádu cisterciáků. + Dvacátého osmého března je jeho úmrtí. †
V Antiochii úmrtí svatého biskupa a vy­znavače Eustachia. * Pod ariánským cí­sařem Constantiem byl vypovězen do Trajanopolis v Thrátii kvůli obhajobě ka­tolické víry, tam zesnul v Pánu. †
V Ostii při ústí řeky Tibery utrpení sva­tého mnicha Hilaria. * Za pronásle­dování Juliana apostaty nechtěl obětovat a byl klacky ubit, tak vytrpěl mu­čednickou smrt. †
A jinde … 
17. července
Slavnost blahoslavené vždy Panny Marie z hory Karmel. †
V Římě svatý vyznavač Alexius. †
V Karthágu návrat do nebeské vlasti Mučedníků ze Scillity. * Jmenovali se Speratus, Narzalus, Cythinus, + Veturius, Felix, Aquilinus, Laetantius, Januaria, Generosa,* Vestina, Donata a Secunda. Na rozkaz místodržícího Saturnina byli hned po vyznání Krista uvrženi do žaláře, připoutání ke kůlu a mečem jim byla sťata hlava. †
A jinde … 
18. července
V Tivoli svatá Symphorosa, se svý­mi sedmi syny * Crescentiem, Ju­lianem, Nemesiem, Primitivem, + Justi­nem, Stacteem a Eugeniem. * Matka byla za panovníka Hadriana kvůli ne­přemožitelné vytrvalosti nejprve dlouho týrána bitím pěstí, + potom byla pověše­na za vlasy. * Nakonec k ní byl přivázán kámen a byla vhozena do řeky. + Synové byli na otočné navíjedlo napínáni a na­konec umučeni různým způsobem. †
V Kartágu svatá pana Gundenis. * Na rozkaz prokonsula Rufina byla kvůli vy­znávání Krista ve čtyř různých obdobích mučena natahováním a drásána drápy. + Potom musela dlouho trpět hlady ve špinavém vězení dokud nebyla popravena stětím. †
V Dorostoru v Untermysien svědčíl svou krví Aemilianus. †
V okolí Maursmünsteru svatý mučedník Arnulph. * Byl od svatého biskupa Re­migia pokřtěn. Špatně smýšlející lidé ho zabili. †
V Metach v Galii přenesení svatého biskupa a vyznavače Arnulpha. + Jeho ostatky byli po jedenácti měsících od jeho smrti přeneseny z Remiremont do kostela, který nesl jeho jméno * a tam uctivě pochovány. †
A jinde … 
19. července
Úmrtí svatého Epafrase, + svatý apoš­tol Pavel ho vysvětil na biskupa pro Kolosy. Proslavil se zázraky a zmužilým snášením utrpení pro stádo jemu svě­řené, + vysloužil si korunu mučedníků. †
V Seville ve Španělsku utrpení svatých  pannen Justy a Rufiny. + Za místodržite­le Diogeniana byly zatčeny, nejdříve byly natahovány na skřipci a jejich těla drásány. * Potom musely snášet žalář, hlad a různá týrání. + Nakonec Justa ve vězení vypustila duši. * Rufině byl zlo­men vaz, zatímco zpívala chvalozpěv na Pána Ježíše. †
V Thebách v Egyptě náš svatý otec Ar­senius. * O něm podávají zprávu výroky Otců (Apophtegmata patrum). Kvůli množství slz, které ronil, měl neustále u sebe šátek, + který často v rukou nosil. †
A jinde … 
20. července
V Angiochii utrpení svaté panny a mučednice Margarity. †
Na hoře Karmel svatý prorok Eliáš. †
V Judsku úmrtí svatého Josefa, zvaného spravedlivý. * Věnoval se se zápalem kazatelskému úřadu a skutkům zbožnosti. + Od židů musel snášet pro víru v Krista mnoho pronásledování, dokud se v Judsku s tímto životem nero­zešel. * Říká se o něm, že mu byl podán jed k pití, přece však díky důvěře v Pána žádnou škodu neutrpěl. †
V Damašku svatí mučedníci Sabinus, Maximus, Julianus, * Makrobius, Cassia Paula a deset dalších. †
V Cordobě ve Španělsku svatý jáhen a mučedník Pavel. †
A jinde … 
21. července
V Římě svatá mučednice Praxeda. * Rozhodla se pro dokonalou čistotu a život podle zákona Božího + a věnova­la se horlivě nočnímu bdění, modlitbě a postu, dokud nezesnula v Kristu. * Byla pochována vedle své sestry Pudentiany na Via Salaria. †
V Babyloně svatý prorok Daniel. †
V Marseille ve Francii odchod do  nebe svatého Viktora. * Byl to voják, nechtěl vykonávat ani válečnou službu ani obě­tovat modlám. + Proto byl nejprve do vězení uvržen a tam navštíven andělem. * Potom byl různými způsoby týrán a nakonec v   mlýně rozdrcen. Tak doko­nal mučednictví. * S ním trpěli ještě tři vojáci. Alexander, Felicianus a Longi­nus. †
V Troyes ve Francii svatá pana mučedni­ce Julia. † 
A jinde … 
22. července
U Marseille ve Francii úmrtí svaté Marie Magdaleny. †
Ve Filipách v Makedonii svatá Syntycha, kterou zmiňuje apoštol Pavel v jednom dopise. † 
V Ancyře v Galatii úmrtí svatého mu­čedníka Plata. * Zprávy o jeho činech se nám nezachovaly. †
V klášteře Fontanelle ve Francii svatý vyznavač Wandregisilus. †
A jinde … 
23. července
V Ravenně úmrtí svatého biskupa Apollinaria. * Byl vysvěcen apoš­tolem Petrem v Římě a poslán do Raven­ny. + Tam snášel pro věřící v Krista roz­manité a časté tresty * a prožil za císaře Vespasiana slavné martyrium. †
A jinde … 
24. července
Svatý opat a vyznavač Balduin, na něhož bylo vzpomenuto 15. června. †
V Tiro u jezera Bolsena v Toskánsku svatá panna a mučednice Christina. + Protože věřila v Krista, musela vytrpět od dvou soudců týrání, která vytrvale snášela. * Za nástupce těch dvou jí byl vyříznut jazyk a konečně byla probodána šípy, tak dokonala své mučednictví. †
V Římě na Via Tiburtina svatý mučedník Vincentius. †
V Aniternu ve Vestinsku umučení osm­desáti tří svatých vojáků. †
V Meridě ve Španělsku svatý voják Vik­tor. * Společně se svými bratry Stercati­em a Antinogenem prožil mučednictví rozmanitým trýzněním. †
V Lykii svaté mučednice Niketa a Aqui­liana. + Obrátili se ke Kristu na základě kázání svatého mučedníka Krištofa * a stětím dosáhli mučednické palmy. 
V Sens svatí biskupové a vyznavači Ur­sicius a Pacavius z Le Mans. * Jejich svaté ostatky uloženy do basiliky Nej­světějšího Spasitele v Bray-sur-Seine. †
A jinde … 
25. července
Svatý apoštol Jakub, bratr svatého evangelisty Jana. * Byl sťat na roz­kaz Heroda Agrippy. + Jeho svaté kosti byly dnešního dne přeneseny z Jeruzaléma do Španělska a v Gallicii pochovány. Tamější národ je chová ve vysoké úctě. †
V Lykii ve městě Samon svatý mučedník Krištof. + Byl bit železnými pruty a vho­zen do hořícího ohně; přece však Kris­tova síla ho ochránila. * Nakonec byl probodán šípy a sťat, tak vytrpěl mu­čednictví. †
V Barceloně úmrtí svatého mučedníka Kukufa. * Za tří soudců přestál mnoho zlého trýznění.  Nakonec byl sťat a vstoupil jako vítěz do nebe. †
V Paříži přenesení svatého biskupa a vy­znavače Germana. †
A jinde … 
26. července
Zesnutí svaté Anny, matky svaté bo­horodičky Marie. †
Skon svatého Erasta. * Byl ponechán od svatého apoštola Pavla ve Filipech jako biskup. + Zde dosáhl také koruny mu­čedníků. †
V Římě na Via Latina svatí mučedníci Symphronius, Olympius, Theodulus a Exsuperia. * V aktech svatého papeže Štěpána se lze dočíst, že dosáhl palmy mučednické skrze smrt v ohni. †
V Porto u Říma svatý mučedník Hyacin­thus. + Byl nejprve vhozen do ohně, po­tom svržen do řeky, přece však zůstal ne­zraněn. * Někdejší konsul Leontius ho nechal probodnout mečem, tak skončil svůj život. †
V Paříži přenesení svatého biskupa a vy­znavače Marzella. †
A jinde … 
27. července
V Římě svatý kněz a vyznavač Kamil z Lellis. * Čtrnáctého červ­na byla vzpomenuta památka jeho od­chodu do nebe. †
V Nikomedii utrpení svatého lékaře Pantaleona. * Byl zajat pro víru v Krista od císaře Maximiana, mučen a pálen pochodněmi, + avšak skrze zjevení Pána se vzchopil. Zraněn mečem, nakonec prožil mučednictví. †
Tamtéž svatý kněz Hermolaus, na jehož vyučování se svatý Pantaleon k víře ob­rátil, tak jako svatí bratři Hermippus a Hermokrates. * Ti byli odsouzeni kvůli vyznávání Krista od císaře Maximiana po mnohém mučení k smrti. †
V Efezu úmrtí sedmi spících, jmenovitě Maximiana, Malchuse, Martiniana, * Dionysia, Jana, Serapiona, a Constanti­na. + O jejich životech jsou k dispozici další zprávy. †
V Auserre skon svatého biskupa a vy­znavače Aetheria. †
Na ostrově Sicílii blahoslavený mnich Simeon. †
A jinde … 
28. července
Svatý vyznavač Vincenc z Pauly, ze­snul v Pánu dvacátého sedmého září. †
V Miláně úmrtí svatého Nazaria a chlap­ce Celsa. †
V Římě utrpení svatého papeže a mu­čedníka Viktora I. a svatého papeže a vy­znavače Innocence I. †
V Bretani v klášteře Dolo svatý biskup a vyznavač Sampson. †
V Lyonu ve Francii svatý kněz Peregri­nus. * Jeho svatost dosvědčily skvělé zá­zraky. †
A jinde … 
29. července
V Tarasconu v jižní Francii svatá panna Marta, sestra svatého Laza­ra. * Byl vybudován kostel k její poctě v blízkosti místa, kde přebývala, který uchovává její památku. †
V Římě na Via Aurelia úmrtí svatého papeže Felixe II. * Byl císařem Konstan­tiem kvůli obhajobě katolické víry, vy­hnán ze svého sídla + a skrze smrt me­čem nalez svůj slavný konec. †
Stejně tak v Římě  na Via Portuensis, * svatí mučedníci Simplicius, Faustinus a Beatrix, v čase panování císaře Diokleciá­na. + Nejprve byli ti tři po mnoha rozmanitých mukách sťati. * Jejich sestra Beatrix byla pro vyznáni Krista ve vězení zardoušena. †
V Troyes ve Francii svatý biskup a vy­znavač Lupus. * Přišel se svatým Ger­manem do Británie. + Po té co tam pa­desát dva let se vší ctí svůj kněžský úřad spravoval, zesnul v pokoji. †
A jinde … 
30. července
Svatý vyznavač Jeroným Emiliáni, jeho památka je osmého února. †
V Římě svatí mučedníci Abdon a Sennen z Persie. * Byli za Decia přivlečeni v poutech do Říma, + kde pro víru v Krista vytrpěli mnoho muk a potom byli zabiti mečem. †
V Tuburbu Lucernarie v Africe svaté panny a mučednice Maxima, Donatilla, a Secunda. * Nejprve byly za pronásle­dování Valeriana a Galliena napájeny oc­tem a žlučí, bity pěstmi a mučeny na skřipci. + Byly také položeny na rošt a hozeny před divoká zvířata, + zůstaly však nezraněné. + Nakonec byly sťaty mečem.  +
V Auxerre svatý biskup a mučedník 
Ursus. †
A jinde … 
31. července
Úmrtí svatého kněze a vyznavače Ignáce, * zakladatele Tovaryšstva Ježíšova. + Byl proslaven svatostí a zá­zraky. S velkou horlivostí podporoval všude katolické náboženství. †
V Raveně úmrtí svatého Germana, bis­kupa z Auxerre. Jeho vznešený původ, síla víry, vědění a moc konat zázraky mu zjednaly velký respekt. †
V Césareji v Mauretánii utrpení svatého mučedníka Fabia. + Protože se zdráhal nosti prapor místodržitele, byl uvržen do vězení a musel tam zůstat několik dní. * Při opětovném výslechu zůstal neotřesi­telným vyznavačem Krista + ihned byl soudcem odsouzen ke stětí. †
V Synnadě svatí mučedníci Demokritus, Secundus a Dionysius. †
A jinde … 

SRPEN

1. srpna
V Antiochii utrpení sedmi svatých makabejských bratrů, * kteří se svou matkou za krále Antiocha Epifana zemřeli jako mučedníci. †
V Římě utrpení svatých pannen Fidei, Spei a Carity, + a jejich matky, svaté Sofie. * Dosáhly mučednické koruny za vladaře Hadriána. †
Tak též v Římě, na Via Latina, * jako mučedníci kněz Bonus, dále Faustus, Maurus a devět druhů. + Akta svatého papeže Štěpána nás o nich zpravují. †
Ve Filadelfii v Arábii svatí mučedníci Cyrillus, Aquila, Petrus, * Domitianus, Rufus a Menander, + kteří dosáhli ve stejný den koruny. †
Ve španělském městě Gerona úmrtí sva­tého mučedníka Felixe. + Na rozkaz soudce Deciana vytrpěl různá mučení, * drásali ho drápy, + bili ho až do kostí, nakonec mu činili ránu na ránu, dokud nepřemožitelnému Kristu svou duši nevrátil. †
Ve Vercelli úmrtí svatého biskupa a mu­čedníka Eusebia. + Byl za panovníka Constantia kvůli vyznávání katolické víry vyhoštěn, nejdříve do Scythopolis v Palestině * a odsud do Kappadocie. + Po té co se vrátil ke své místní církvi, vy­trpěl mučednictví od ariánů, kteří ho dále pronásledovali. †
Na území u Paříže svatý mučedník Justi­nus. †
V Lisieux ve Francii svatý vyznavače Nemesius. †
V Římě na Exquilinu posvěcení kostela „Svatého Petra v okovech.“ +
A jinde … 
2. srpna
Svatý vyznavač a církevní učitel Alfons Maria z Liguori, * zaklada­tel Redemptoristů a biskup v Santa Aga­ta dei Goti. + Zesnul v Pánu včerejšího dne. (čili dnes :-) +
V Římě, v Kallistových katakombách úmrtí svatého papeže a mučedníka Štěpána I. * Za pronásledování Valeri­ánem vrhli se na něj vojáci právě když slavil eucharistickou oběť. + Neo­hroženě a důstojně pokračoval v proměňování, dokud mu na místě neu­ťali hlavu. †
V Nicei v Bithynii utrpení svaté Theodo­ty s jejími třemi syny. + Prvorozeného Evodia, který směle vyznával Krista, dal Bithynský místodržitel nejprve zbýt kyji. Potom nechal matku s jejími třemi syny upálit. †
A jinde … 
3. srpna
V Jerusalémě nalezení blahosla­veného prvomučedníka Štěpána, * a také svatých Gamaliela, Nikodema a Abibona. + To se stalo v sedmém roce císaře Honoria na základě zjevení Pána, * které blahoslavený kněz Lucianus za­znamenal a celé církvi dal ve známost. †
V Konstantinopoli úmrtí svatého mu­čedníka Hermella. †
V Autunu úmrtí svatého biskupa a vy­znavače Eupfronia. †
A jinde …
4. srpna
V Boloni svatý vyznavač Dominik, zakladatel Řádu kazatelů. + Muž proslulý svatou změnou života a velkou učeností. * Papež Pavel IV. zařadil sla­vení tohoto svátku na dnešní den. Svatý Dominik skonal v pokoji 6. srpna. †
V Solůni úmrtí blahoslaveného Aristar­cha. + Byl to žák svatého apoštola Pavla. †
V Římě na Via Latina, utrpení svatého kněze a mučedníka Tertulliana. + Byl udolán kyji za císaře Valeriana, pálen oněm na bocích, tlučen přes ústa, na skřipci vyklouben a mrskán tětivami. * Nakonec byl sťat a tak ukončil své mar­tyrium. †
A jinde … 
5. srpna
V Římě na Esquilinu posvěcení baziliky Panny Marie Sněžné. †
V Augsburgu úmrtí svaté mučednice Afry. + Byla to pohanka a poučila se od svatého biskupa Narcisse, * obrátila se ke Kristu a nechala se od něj se svým ce­lým domem pokřtít. + Později byla kvůli vyznávání Krista vydána ohni. †
V Chalons svatý biskup Memmius. †
V Autunu svatý biskup a vyznavač 
Kassian. †
Ve stejný den svatý Oswald, král Anglie. + O jeho činech zpravuje kněz Beda ctihodný v pamětech tohoto národa. †
A jinde … 
6. srpna
Na hoře Tábor proměnění našeho Pána Ježíše Krista. †
V Římě na Via Appia v Callistových ka­takombách, + úmrtí svatého papeže a mučedníka Sixta II. * a v katakombách svatého Prätextata úmrtí svatých Felicis­sima a Agapita, jeho jáhnů. + Byli spolu s ním společně stati. * Mimo to vytrpěli ještě další čtyři totéž martyrium, jmenovitě podjáhnové Januarius, Magnus, Vincentius a Štěpán, + tak čte­me v pamětech papeže . * Podle zprávy svatého Cypriána trpěl s nimi také svatý Quartus. †
V Alcale ve Španělsku jako svatí mu­čedníci bratři Justus a Pastor. + Byli to ještě chlapci a navštěvovali školu. * Bě­hem vyučování vyhodili své tabulky ven a svobodně spěchali pro mučednictví. + Od místo­držitele Daciana byli zadrženi a biti kyji. * Tu si vzájemně dodávali čím dál víc odvahy, byli vyvezení před město a tam zardoušeni katem. †
A jinde … 
7. srpna
V Neapoli v Kampanii svatý vy­znavač Kajetán z Thiene, zaklada­tel Řádu řeholních kleriků. + Neoby­čejnou důvěru v Boha dával svým násle­dovníkům jako pravidlo způsobu života dle apoštolů. * Proslavil se zázraky. Papež Klement X. jej prohlásil za sva­tého. †
V Arezzo v Toskánsku úmrtí svatého bis­kupa a mučedníka Donata, za času cí­saře Juliana. * Podle zprávy svatého papeže Řehoře opět spojil od pohanů rozbitý svatý kalich skrze svou modlitbu při mši svaté. †
V Římě svatí mučedníci Petr a Julian s osmnácti druhy. †
V Miláně svatý voják Faustus. * Ten do­sáhl  mučednictví za Aurelia Commoda. †
A jinde … 
8. srpna
V Římě na Via Ostiense, přenesení blahoslaveného jáhna Cyriaca a svatých mučedníků Larga a Smaragda, + stejně jako dvaceti druhů. * Za času Di­okleciána a Maximiana vytrpěli mu­čednictví. †
U města Gellase, svatý cisterciácký mnich a vyznavač Famian, * pro své po­divuhodné skutky se zachovává jeho památka a proslul svými zásluhami. + Protože jeho tělo nezetlelo a Bůh ho oslavil zázraky, pospíchalo tam mnoho lidí, aby ho uctili. †
U Vienne ve Francii svatý kněz a vy­znavač Severus. + Aby mohl zvěstovat evangelium, podnikl z Indie namáhavou cestu a přišel také do jmenovaného města. * Tam obrátil svým kázáním a zá­zraky velké množství pohanů k víře v Krista. †
V Tevíru svatá panna Agapa. †
A jinde … 
9. srpna
V Římě svatý voják Roman. + Vy­znáním svatého Vavřince byl otře­sen tak, že ho poprosil o křest. * Krátce na to byl na rozkaz Decia bit holemi a sťat. †
U Colonie v Toskánsku úmrtí svatých mučedníků Secundiana, Marcelliana a Veriana. + Ti byli za času Decia pod někdejším konsulem Promotem zbi­čováni, nataženi na skřipec, drásání drá­py a páleni ohněm na bocích. * Stětím si konečně vysloužili palmu mučednictví. †
A jinde … 
10. srpna
V Římě na Via Tiburtina úmrtí sva­tého arcijáhna Vavřince. * Musel za pronásledování Valeriana snášet mnoho utrpení ve vězení, bití různými nástroji a rozžhavené destičky. + Nako­nec byl položen na rozžhavený rošt a tak ukončil své mučednictví. †
Ve stejný den v Římě sto šedesát pět sva­tých vojáků, * ti utrpěli mučednictví. †
A jinde …. 
11. srpna
V Paříži přijetí Trnové koruny naše­ho Pána Ježíše Krista. †
V Římě „U dvou vavřínů“ úmrtí svatého mučedníka Tiburtina. + Za soudce Fabia­na musel chodit bosky po žhnou­cím uhlí. * Přece však vyznával odvážně Krista, + proto byl přiveden ke třetímu milníku od města a tam popraven me­čem. †
Zrovna tak v Římě svatý pana Zuzana. + Pocházela ze vznešeného rodu a byla ne­teří blahoslaveného papeže Caja. * Za času Diokleciánova dosáhla stětím koru­ny mučednické. †
V Evreux ve Francii svatý biskup a vy­znavač Taurius. †
A jinde … 
12. srpna
V Assisi v Umbrii svatá panna Klá­ra, * zakladatelka Chudých žen, druhého řádu Menších bratří. + Kvůli je­jímu způsobu života a jejím slavným zázrakům, zařadil ji Alexander IV. do zá­stupu svatých panen. †
V Catanii na Sicílii úmrtí svatého jáhna Euplia, za císaře Diokleciána a Maximia­na. * Pro vyznání Pána byl dlouho mučen a nakonec pod popravčím mečem dostal palmu mučednictví. †
U Augsburgu svatá Hilaria. + Byla matkou svaté mučednice Afry a držela stráž na jejím hrobě. * Načež byla kvůli víře v Krista se svými služebnými Dignou, Euprepií a Eunomií vydána od pronásledovatelů ohni. †
Ve stejný den trpěli ve jmenovaném městě pod prefektem Perinaxem také Quiriacus, + Largio, Crescentianus, Nimmia a Juliana s dalšími dvaceti. †
V Sýrii svatí mučedníci Makarius a Ju­lianus. †
Ve Falerii v Toskánsku utrpení svatého Graciliana a panny Felicissimy. * Nejprve byli biti kameny do úst. + Po­tom dosáli palmy mučednictví pod me­čem. †
A jinde … 
13. srpna
V Římě svatý mučedník Hyppolit. + Na příkaz Valeriana byl pro slavné vyznání přivázán za nohy k šíji divokého koně * a byl smýkán přes trní a bodláčí, dokud, odřen na celém těle, nevypustil ducha. †
Ve stejný den trpěli také blahoslavená Concoria, jeho pěstounka, + ta byla ubita k smrti před ním s mučedníky, * a dalších devatenáct z jeho dumu. + Ti byli s ním sťati. †
Ve stejný den v Imole úmrtí svatého Cassiana. * Protože se nechtěl kořit ob­razům model, byli přivoláni chlapci, kte­ré si učinil při vyučování nenávistné, a dovolili jim ho zabít. + Čím slabší byla jejich ruka, tím větší byla trýzeň, kterou mu připravili, protože smrt nastávala jen pomalu. †
V Poitiers ve Francii svatá královna Ra­degunda. + Její život je bohatý na po­divuhodné skutky a ctnosti. †
A jinde … 
14. srpna
Slavnost vigilie Nanebevzetí nejsvě­tější Panny Marie. †
V Římě úmrtí svatého kněze a vyznava­če Eusebia. * Ten byl zavřen v pokojích svého doku kvůli obhajobě katolické víry od ariánského císaře Konstantia. + Tam strávil ve snažné modlitbě sedm měsíců. †
V Africe svatý mučedník Demetrius. †
A jinde … 
15. srpna
Líbezné vzetí na nebe Nejsvětější Panny a Bohorodičky Marie. * Všechny kostely našeho řádů mají za patrocinium toto tajemství. † (Stoupneme si a pomodlíme se skloněni potichu AVE MARIA.)
V Římě na Via Appia svatý akolyta Tharcisius. + Když kdysi nesl u sebe svátost Těla Páně, * nechtěl ji vydat, když zvědaví pohané na něj dotírali. + Proto byl jimi tak dlouho holemi a ka­meny zdoláván, dokud nevydechl svou duši. * Jakmile zločinci prozkoumali jeho mrtvolu, nenalezli ani v rukou ani v šatech zavražděného nic ze Svátostného Krista. + Křesťané ukryli mrtvé tělo mu­čedníka a čestně ho pohřbili v Callix­tových katakombách. †
A jinde … 
16. srpna
V Krakově v Polsku úmrtí svatého vyznavače Hyacintha z řádu Kaza­telů. + Ten byl papežem Klementem VIII. přijat do počtu svatých. †
U města Mezt svatý biskup Arnulf, + vedl život jako poustevník ve velké sva­tosti a v síle zázraků. * Došel blaženého konce. †
V Nikomedii svatý vyznavač Ursacius. + Za pronásledovatele Licinia se vzdal vojenské služby a žil jako poustevník. * Zazářil takovou silou ctností, že vyháněl zlé duchy a mohl zabíjet svou modlitbou velké draky. †
V Římě svatá Serena, * byla dříve manželkou císaře Diokleciána. †
A jinde … 
17. srpna
V Kartágu jako svatý mučedník sva­tý opat Liberatus, + jáhen Bonifác, podjáhni Servus a Rustikus, * mniši Rogatus a Septimus, stejně jako chlapec Maximus. + Ti byli dlouho týráni za pro­následováni Vandaly pod králem Hunne­richem kvůli vyznávání své katolické víry * a obhajobě křtu. + Tak uzavřeli své slavné mučednictví a dostali od Pána korunu. †
V Caesarei v Kappadocii úmrtí svatého mučedníka Mama. + Trpěl za času císaře Aureliana pod místodržitelem Ale­xandrem. †
A jinde … 
 18. srpna
V Palestrině na dvacátém třetím mi­lníku od Říma + smrt svatého mu­čedníka Agapita. * Bylo mu teprve patnáct let, ale jeho srdce hořelo láskou ke Kristu. + Na rozkaz císaře Aureliana byl zajat a dlouho hrubými biči mrskán. *  Za prefekta Antiocha musel vytrpět ještě těžší tresty. + Na rozkaz císaře byl také předhozen lvům; ti mu však nic neu­dělali. * Konečně pod úderem katova meče získal mučednickou korunu. †
V Římě svatý kněz Jan a Crispus. * Ti pohřbívali s velkou horlivostí za dioklec­iánova pronásledování zemřelá těla mnoha světců. + Později dostali stejnou odměnu a odešli do radostí věčného života. †
V Římě na Via Labikana, * svatá helena, matka císaře Konstantina. †
A jinde … 
19. srpna
V Římě svatý senátor a mučedník Julius. * Na rozkaz císaře Commo­da byl tak dlouho mrskán biči, dokud ne­odevzdal duši. †  
V Kilikii úmrtí svatého mučedníka Mag­na nebo Ondřeje, jak bývá také nazýván * a pěti set devadesáti sedmi druhů vojá­ků. †
V městečku Sisteron ve Francii blahosla­vený kněz Donatus. + Od nejútlejšího dětství mu Bůh daroval neobyčejné mi­losti. * Mnoho let vedl život postevníka. + Proslul zázraky a odešel ke Kristu. †
Na území Bourges svatý vyznavač Mari­anus. †
A jinde … 
20. srpna
Na území u Langres úmrtí našeho svatého otce Bernarda, * byl za­kladatelem a prvním opatem Claravallis + (Clairvaux). Jeho život, jeho moudrost a jeho zázraky ho učinily všude slavným. * Papež Pius VIII. ho vyhlásil za učitele celé církve. † 
V Judsku svatý prorok Samuel. * Podle jedné zprávy svatého Jeronýma přinesl císař Arcadius jeho svaté kosti z Judska do Thrácie. †
V Cordobě ve Španělsku jako svatí mu­čedníci mniši Leovigildus a Krištof. + Byli stati a jejich pozůstatky byly spále­ny. †
Ve stejný den blahoslavený Porphyrius, Boží muž. + Vyučoval ve víře a Kristově nauce svatého mučedníka Agapita. †
Na ostrově Her svatý opat Philibertus. * Poté co se zřekl vojenské služby, + vstoupil do družiny Kristovy a zakládal se zbožnými úmysly mnoho klášterů. †
A jinde … 
21. srpna
V Saloně v Dalmácii svatý mu­čedník Anastasius. * Pro vyznání jména Krista byl zabit na rozkaz císaře Aureliana. †
V krajině Gevaudan svatý biskup a mu­čedník Privatus, * trpěl při Valeriánově a Gellienově pronásledování. †
Ve stejný den mučedníci Bonosus a Baximianus. + O nich existují písemná svědectví. †
A jinde … 
22. srpna
Svátek Neposkvrněného srdce Nej­blahoslavenější Panny Marie. †
V Římě na cestě do Ostie smrt svatého mučedníka Timothea. + Byl zajat od pre­fekta města Tarquinia, musel dlouho trpět hlady ve vězení. * Protože nechtěl obětovat modlám, byl třikrát bičován, odporně týrán a nakonec sťat. †
V Porto u Říma svatý biskup Hippoly­tus, muž vysoké vzdělanosti. * Byl pro své slavné vyznání víry za císaře Ale­xandra na rukou a nohou spoután a vho­zen do hlubokého vodního příkopu. + Tak získal palmu mučednictví. * Jeho tělo bylo křesťany pochováno v blízkosti jmenovaného města. †
V Autunu svatý mučedník Symphori­anus. + Protože za času císaře Aureliana nechtěl obětovat modlám, byl zbit a uvr­žen do žaláře. * Nakonec dokonal své mučednictví stětím. †
V Římě svatý mučedník Antoninus. + Poté co se upřímně přiznal, že je křesťan, byl odsouzen k smrti soudcem Vitelliem. * Byl pohřben na Via Aurelia. †
V Porto u Říma svatí mučedníci Martia­lis, Saturninus, Epiktetus, * Maprilis, Fe­lix a jejich druhové, + byli to přistě­hovalí cizinci. 
A jinde … 
23. srpna
V Antiochii smrt svatých mučedníků Donata, Restituta, Veleriana, + Fructuosa a jejich dvanácti druhů. * Pro slavné vyznání víry si vysloužili korunu. †
U Ostie při ústí Tibery jako svatí mu­čedníci Hyppolytus, Quiriacus a Ar­chelaus. †
V Aegea v Kilikii jako svatí mučedníci Claudius, Asterius a Neon, * Donvina a Theonilla. + Ti byli po hořkém mučení ukřižování. †
U Reims smrt svatých Timothea a Apol­linara. * Ti tam prožili mučednictví a vy­sloužili si nebeské království. †
V Lyonu ve Francii svatí mučedníci Mi­nervus a Eleazar, stejně jako osm synů. †
Ve stejný den svatý biskup Zacheus. * Byl to čtvrtý nástupce svatého apoštola Jakuba a slavně vedl církev v Jerusale­mě. †
V Clermontu svatý biskup Sindonius * a v Autunu svatý biskup Flavianus. †
A jinde … 
24. srpna
Svatý apoštol Bartoloměj. Zvěstoval evangelium v Indii a dosáhl mu­čednictví stětím. + Jeho svaté tělo bylo nejprve přeneseno na ostrov Lipari, * odsud do Beneventu a nakonec do Říma. + Tam je uctívali věřící. †
V Kartágu za času Valeriana a Galliena, + tři sta svatých mučedníků. * Nejprve museli  vytrpět všelijaké mučení. + Po­tom nechal místodržitel rozpálit vá­pennou pec, nechal si přinést žhavé uhlíky s kadidlem a řekl jim: * „Máte možnost si zvolit: Buď budete sypat ka­didlo ke cti Jupitera na tohle uhlí nebo budete vhozeni do vápna.“ + Načež vy­znalo tři sta velmi odvážných mučedníků úplnou víru v Krista jako Syna Božího * a byli svrženi do ohně a shořeli na popel. + Od té doby nese toto skvělé vojsko svatých jméno „zástup bílých“. †
V Rouen svatý biskup a vyznavač Au­deonus. + Ke svému blahu opovrhoval světem * a byl kvůli své svaté změně života povýšen ke cti biskupského úřadu. †
V Nevers ve Francii svatý opat Patrik. †
A jinde …  
25. srpna
Úmrtí Ludvíka Francouzského krále a vyznavače. * Původ a záslužný způ­sob života ho proslavily, * tak přešel z pozemského do nebeského království. + V různých krajích zazářil četnými zá­zraky. * Jeho ostatky byly převezeny z Tuniska, kde zemřel během křížové vý­pravy, do kláštera svatého Dionysia v Paříži. + Tam se těšili nejvyšší úctě. †
V Římě svatí mučedníci Eusebius, Pon­tianus, Vincentius a Peregrinus. * Byli umučeni za vlády císaře Commoda, na­tahováni provazy, biti klacky a páleni ohněm na bocích. + Tu nepřestávali zpí­vat Kristu chválu, tak dlouho byli biti biči s olůvky dokud nezemřeli.+
Právě tak v Římě svatý mučedník Gene­sius za času císaře Diokleciána. + Ten byl nejprve krutě bit kyji, natažen za skřipec, rozdírán dlouho drápy a pálen pochodněmi. + Přece ale zůstal u své víry v Krista a volal: „Není krále mimo Krista. + Kdybych dokonce tisíckrát pro něj musel zemřít, nemůžete mi ho vzít z mých úst ani ze srdce.“ * Načež byl sťat a vysloužil si Palmu mučednictví. †
V Italice ve Španělsku svatý biskup Ge­runtius, zemřel ve vězení. †
V Arles ve Francii rovněž svatý Gene­sius. * Byl soudím zapisovatelem a zdrá­hal se vyhotovovat nespravedlivé roz­sudky, kterými měli být trestáni někteří křesťané. + Tu byl zajat a sťat, * tak byl pokřtěn ve své krvi a dosáhl slávy mu­čedníka. †
V Sýrii svatý mučedník Julianus. †
Na území u Limoges svatý kněz a vy­znavač Aredius. †
A jinde … 
26. srpna
Svatý papež a mučedeník Zefyrin * 
a svatí mučedníci Irenej a Abundius, + o nich čteme ve spisech svatého Vavřin­ce. †
U Ventimiglia v Ligurii, svatý mučedník Secundus, * vážený muž a oficír legie Thébanů. †
V Bergamu svatý mučedník Alexandr. + Rovněž patřil k legii Thébanu, * poně­vadž vytrvale vyznával jméno našeho Pána Ježíše Krista, byl sťat a tím završil své mučednictví. †
V Auxerre svatý biskup Eleuthrius. †
A jinde … 
27. srpna
V Capue úmrtí svatého mučedníka Rufa, + náležel k patricijskému stavu a s křes­ťanskou vírou byl obezná­men svatým Apolinářem, žákem svatého Petra. †
V Tomi v oblasti Pontu byli svatými mu­čedníky Tribun, Marcellinus, jeho manželka Mannea * a její synové Jan, Serapion a Petr. †
V ten samý den svatý jáhen Jiří, + jakož i Aurelius, Felix, Natálie a Liliosa. * Jiří byl mnich, znamenitý svou zdrženlivostí, přišel  z Jeruzaléma do Cordoby, kde byl původně jeho domov. + Stejně jako ostatní byl šlechtického původu. Všichni podstoupili 27. července mučednictví. †
V Arles ve Francii svatý biskup Caesa­rius, muž obdivuhodné svatosti, zbožnosti.
 V Autun svatý biskup a vyznavač Syagrius. †
V Římě úmrtí svatého kněze a vyznava­če Josefa z Calasanazy. + Nevinnost života a obdivuhodná znamení mu zjednaly velkou slávu. * Pro výuku mlá­deže ve vědě a zbožnosti + založil řád „chudých řeholníků Matky Boží pro zbožné školy“ (Piaristy). † 
A jinde … 
28. srpna
V Hippo v Africe úmrtí svatého bis­kupa a vyznavače Augustina, + vy­nikajícího učitele církve. * Jeho ostatky byly ze strachu před barbary nejprve převezeny na Sardinii. + Později je ne­chal král Langobardů Luiprant převézt do Pavie a tam důstojně pohřbít. †
V Římě svatý Hermes. + Byl to vysoce vážený pán. * Ve spisech svatého Ale­xandra čteme, že byl nejprve držen ve vězení + a potom zabit mečem, tak vy­trpěl mučednictví. †
Tentýž den úmrtí svatého mučedníka Ju­liána. * Za pronásledování Diokleciána uprchl tajně na radu svatého Ferreola Vi­enne + a vydal se do oblasti Brioude v Auvergne. * Tam mu bylo podřezáno hrdlo. †
V Konstantinopoli svatý biskup a vy­znavač Alexandr, úctyhodný kmet. * Na jeho prosby došel kacíř Arius skrze Boží soud bídného konce. †
V Saintes ve Francii svatý biskup a vy­znavač Vivianus. †
Dále svatý Mojžíš z Etiopie. * Byl obávaným lupičem, potom se stal prosla­veným eremitou + obrátil mnoho lupičů a získal je pro mnišský život. †
A jinde … 
29. srpna
Stětí nebo památka nalezení hlavy svatého Jana Křtitele. * Herodes jej nechal kolem velikonočních svátků po­pravit. + Památka je ovšem slavena tento den, * neboť tento den byla jeho úctyhodná hlava nalezena podruhé. †
V Římě na Aventinu úmrtí svaté a osvícené mučednice Sabiny. * Za císaře Hadriána byla probodena mečem a obdr­žela tak palmu mučednictví. †
Tentýž den svatý panna a mučednice Candida. †
V Antiochii v Sýrii úmrtí svatého mu­čedníka Nikease a Pavla. †
V Paříži skon svatého Medericha, byl mnichem a knězem. †
Ve Smyrně úmrtí svaté panny Basilly. †
V místě poblíž Troyes svatá panna Sabi­na. * Z lásky ke Kristu podnikla namá­havé poutě. + Proslavena ctnostmi a zá­zraky zemřela v pokoji. †
A jinde … 
30. srpna
V Římě na cestě do Ostie, * úmrtí svatého kněze Felixe, za císaře Di­okleciána a Maximiána. + Nejprve byl mučen a poté odsouzen k stětí. * Na cestě k popravišti se setkal s křesťanem, jenž se dobrovolně přihlásil ke své víře. + Proto byl s Felixem okamžitě sťat. * Poněvadž křesťané neznali jeho jméno, nazvali jej Adauctem, to znamená druh (vlastně Přidružený), + protože se připo­jil ke svatému Felixovi na cestě ke koru­novaci. †
V oblasti Meaux svatý vyznavač Fi­acrius. †
V Římě svatá panna Gaudentia. †
A jinde … 
31. srpna
Svatý Josef z Calasanzy, * jeho úmrtí je připomínáno sedmadvacátého tohoto měsíce. †
V Trevíru úmrtí svatého biskupa Paulina. * V době ariánského pronásle­dování byl kvůli své katolické víře poslán arián­ským císařem Konstantinem do vyhnan­ství. + Stále znovu musel měnit místo vyhnanství, přišel také k národům, které neznaly Kristovo jméno, * až zemřel ve Frýgii vyčerpáním a obdržel od Pána za své blahoslavené utrpení korunu. †
V Athénách svatý Aristides, * proslaven svou horlivostí ve víře a svým vzdě­láním. + Předal císaři Hadriánovi vyni­kající knihu o křesťanské víře * a v pří­tomnosti císaře pronesl oslnivou řeč o božství Ježíše Krista. †
V Auxerre svatý biskup a vyznavač Optatus. †
A jinde … 

ZÁŘÍ

1. září
V provincii Narbnonne ve Franciii svatý opat a vyznavač Aegidius.+
V Palestině svatí proroci Josue a Ge­deon. †
V Jerusalémě svatá prorokyně Anna, evangelium jí dosvědčuje svatost. †
V Capui na Via Aquaria svatý mučedník Priscus, + jeden z prvních učedníků Krista. †
V Remeši první biskup tohoto města svatý Sixtus. †
U Sens svatý biskup a vyznavač Lupus. * Když několik dnů stál před celým klérem u oltáře, jak zprávy uvádí, spadl z nebe do jeho svatého kalicha  drahokam. †
V Le Mans ve Francii svatý biskup Vik­tor. †
A jinde … 
2. září
V Pamiers ve Francii svatý mu­čedník Antonín. †
V Lyonu ve Francii úmrtí svatého bisku­pa a vyznavače Justa. * Vydal se do egy­ptské pouště a vedl tam život podobný andělskému. + Tak byl oceněn, že po namáhavém životě byl přijat do nebeské říše, aby tam dostal odměnu blažených. * Jeho svaté tělo a tělesné pozůstatky jeho pomocníka, blahoslaveného Viáto­ra, + byly později do Lyonu přineseny a od zbožných občanů města v bazilice čestně pochovány. †
Zrovna tak v Lyonu ve Francii svatý bis­kup a vyznavač Eplidius. †
A jinde … 
3. září
Svatý papež Pius X., + jeho úmrtí je zaznamenáno dvacátého srpna. †
V Římě utrpení blahoslavené panny Se­rapie, + za času císaře Hadriána. * Nejprve byla přenechána dvěma nepočestným mužům, ti ji ale nemohli k ničemu svést. + Později byla pálena hořícími pochodněmi a na rozkaz soudce bita obušky. * Nakonec byla sťata mečem. + Den jejího utrpení je dvacátý devátý červenec, avšak dnešní den byla pohřbena a  slaví se památka jejího utrpení. †
V Korintě úmrtí svaté Féby, + svatý apoštol Pavel se o ní zmiňuje v dopise Římanům. †
V Capui jako svatý mučedník a biskup Aristeus a dvacetiletý jinoch Antonín, jejich životopisy se nám dochovaly. †
V Toul ve Francii svatý biskup a vy­znavač Mansuetus. †
V Římě památka vysvěcení na biskupa svatého Řehoře velkého. †
A jinde … 
4. září
Na hoře Nebo v krajině moabské svatý zákonodárce a prorok Mojžíš. †
V Ancyře v Galacii mučednická smrt tří svatých chlapců Rufina, Silvana a Vita­lika. 
+
V Chalons svatý mučedník Marcel. + Ten byl pozván místodržitelem Priskem k pohanské hostině. * Hnusily se mu předkládaná jídla a učinil všem přítom­ným otevřenou výtku, že slouží modlám. + Načež byl místodržitelem s neslý­chanou krutostí až po bedra za­kopán do země. * Tři dny tak vydržel za neustálého dobrořečení Bohu, dokud ne­vystoupila jeho svatá duše z těla. †
Ve stejný den svatí mučedníci Magnus, Castus, a Maximus. †
A jinde … 
5. září
V Římě svatý biskup a mučedník Victorinus. + Proslul svatostí a zázraky, stal se volbou celého národa biskupem Aquile. * Za Nerva byl pově­šen hlavou dolů na místě, kde silně za­páchala sirnatá voda pramenící ze země. + Takto trpěl tři dny kvůli jménu Krista, * tak přišel k Pánu ozdoben nádhernou vítěznou korunou. †
V Porto u Říma skon svatého mučedníka Herculana. †
V Capui svatí mučedníci Quintus, Ar­contius, Arebritus a Donatus. †
V Krajině u Therouanne svatý opat Ber­tinus. †
A jinde … 
6. září
Svatý prorok Zachariáš. + Navrátil se jako stařec z Chaldejska do své ot­činy a je pochován po boku proroka Ag­gea. †
V Kappadocii u města Reate svatý mu­čedník a jáhen Cottidus a jeho druhové. †
V Sens svatí mučedníci Sanctianus a Augustýn. †
V Africe svatí vyznavači a biskupové Donatianus, Praesisius, Mansuetus, Ger­mans a Fusculus. + Kvůli obhajobě kato­lické pravdy byli bezcitně biti kyji a po­sláni do vyhnanství. * K ním patřil také jeden biskup, jménoem Laetus, + zdatný a učený muž. * Ten byl upálen po dlouhém žalářování. †
V Římě svatý opat Eleutherius. †
A jinde … 
7. září
V Nikomedii úmrtí svatého mu­čedníka Jana. + Když viděl zve­řejněná krutá nařízení na tržišti proti křesťanům, * strhal je v ohnivé hor­livosti pro víru a roztrhal je. To se dones­lo k císaři Diokleciánovi a Maximianovi, kteří právě pobývali ve jmenovaném městě. * Vzplanuli krutostí a poničili všechna myslitelná mučení na něm zkoušet. + S radostnou tváří a veselou myslí snášel to tento ušlechtilý muž a nebylo na něm možno pozorovat žádné známky truchlivosti. †
Na území u Autun, svatá panna a mu­čednice Regina. * Musela vytrpět za prokonsula Olybria vězení, skřipec a pá­lení pochodněmi. + Nakonec byla sťata. †
V Orleans ve Francii utrpení svatého bis­kupa Evortia. + Jak dosvědčuje jeho životopis, byl nejprve podjáhen římské církve * a potom byl ustanoven na bis­kupa jmenovaného města samotným Bohem skrze zjevení holubice. †
Na území u Paříže svatý kněz a vy­znavač Clodoaldus. * nes je výroční den posvěcení kostela naší milé Paní v Mo­rimundu. †
A jinde ...
8. září
Narození Nejblahoslavenější vždy Panny a Bohorodičky Marie. † 
Stoupneme si a pomodlíme se skloněni potichu AVE MARIA.
V Nikomedii přenesení svatého mu­čedníka Hadriana a dvaceti tří druhů. * Jim byly za četného týrání rozlámány kosti a tak dokonali martyrium čtvrtého března za císaře Diokleciána. †
V Alexandrii svatí mučedníci Ammon, Theophilus, Neoterius a dvacet dva druhů. †
V Antiochii svatí mučedníci Timotheus a Faustus. †
A jinde ...
9. září
V Nikomedii utrpení svatých mu­čedníků Dorothea a Gorgonia. + Dali najevo svůj odpor proti pronásle­dování křesťanů. * Načež je nechal císař Dioklecián ve své přítomnosti mučit a rozdrásat bičováním na celých tělech. + Na to jim byl vtírán ocet a sůl a byli položeni na rošt, nakonec byli oběšeni. * Po dlouhé době bylo tělo svatého Gorgo­nia do Říma přivezeno a pohřbeno na Via Latina. †
V pohoří Sabiner, vzdáleném třicet mil od Říma, svati mučedníci Hyacinthus, Alexander a Tiburtius. †
V kraji u Therouanne svatý biskup a vy­znavač Audomams. †
V Irsku svatý opat Queranus. †
A jinde ...
10. září
V Africe úmrtí svatých biskupů Nemesiana, Felixe, Lucia, jiného Felixe, Lettea, Polyana, + Victora, Jade­ra Dativa a jejich druhů. * Když za Vale­riana a Galliena propuklo zuřivé proná­sledování, byli tam pro své první sta­tečné vyznání Krista těžce biti holemi + a potom přivedeni v poutech k nucené práci do kovových dolů. * Tam se roz­hodli pro boj pro své slavné vyznání víry. + Existuje jeden dopis svatého Cypriána pro ně a jejich odpověď. †
Ve stejný den ve městě Chalcedon svatí mučedníci Sosthenes a Victor. + Kvůli jejich přiznáni se ke Kristu přemohli za Prisca, prokonsula Malé Asie, vězení pouta a divoká zvířata. * Nakonec mod­líce se vydechli své duše. †
V Římě svatý Hilarius, papež a vy­znavač. †
A jinde ...
11. září
V Římě na Via Salaria, úmrtí sva­tých mučedníků Prota a Hyacintha. + Za císaře Galliena byli jakožto křesťané zajati a nuceni obětovat mod­lám. * Protože se zdráhali, byli nejprve divoce zbiti a potom společně sťati. †
V Lyonu skon svatého mučedníka Pati­ense. †
A jinde ...
12. září
U Pavie svatí vyznavači Syrus a Ju­ventius. Byli posláni svatým Her­magorem do jmenovaného města. * Tam kázali Kristovo evangelium. + Dosáhli velké slávy svými divy a ctnostmi. * Jejich zbožné působení se rozšířilo také na sousední města. + Jako velmi vážení biskupové zemřeli pokojnou smrtí. †
V Paříži úmrtí svatého biskupa z Lyonu Sacerda. †
A jinde ...
13. září
V Alexandrii úmrtí svatého biskupa Filipa, otce svaté panny Eugenie. * Zřekl se důstojnosti místodržitele a tou­žil po milosti křtu. + Později dosáhl dů­stojnosti biskupské. * Zatímco se modlil, nechal ho prefekt Terentius usmrtit me­čem, to bylo za času císaře Volusiana a Galliena. †
V Angers svatý biskup a vyznavač Mau­rilionus. †
V Tour svatý biskup Lidorius. †
Ve stejný den v klášteře Remiremont svatý kněz a opat Amatus, + učedník umrtvování a samoty. * Vyznamenal se změnou mravů a činěním zázraků. †
A jinde ...
14. září
Svátek Povýšení svatého Kříže. + Cí­sař Heraklius jej navrátil po svém vítězství nad krále Chosreosem z Persie do Jeruzaléma. * Každoročně býval ten­to den celým národem líbán a uctíván. †
V Římě na Via Appia svatý papež a mu­čedník Cornelius. + Po dlouhém vyhnan­ství byl za deciova pronásledování mrs­kán biči s olůvky a potom byl s jedna­dvaceti druhy obojího pohlaví sťat. Také vojákovi Caerealisovi a jeho manželce Sallustii, které Cornelius vyučil ve víře, byla ve stejný den sražena hlava. †
V Africe utrpení svatého biskupa Cypria­na z Kartága. * Ten byl za císaře Valeriana po dlouhém vyhnanství na mořském pobřeží, vzdáleném šest mil od Kartága, sťat a tak vytrpěl mučednictví. + Zprávy říkají také, že s ním trpěli Crescentianus, Viktor, Rosula a Genera­lis. * Památka svatých Cornelia a Cypria­na byla svátkem oslavována šestnáctého září. †
A jinde ...
15. září
Svátek Nejsvětějšího jména Marie. + Ten byl papežem Innocencem XI. ustanoven jako vzpomínka na velkolepé vítězství nad turky, * které bylo dosa­ženo za pomoci Panny Marie u Vídně v Rakousku. †
V Římě na Via Nomentana, úmrtí sva­tého kněze a mučedníka Nikomeda za cí­saře Domitiana. * Těm, kteří ho nutili obětovat modlám, vysvětloval: + „ Já obětuji pouze všemohoucímu Bohu, kte­rý panuje v nebi.“ * Tu byl dlouho mrs­kán s biči s olůvky a tak vstoupil k Pánu. †
Ve stejný den v kraji u Chalons svatý mučedník Vererianus. + Místodržitel Priscus ho nechal mučit a krutě drásat železnými drápy. * Když viděl, že tento setrvává neotřesitelný ve vyznání Krista a radostně zpívá Pánu chvalozpěvy, roz­kázal ho usmrtit mečem. †
V Toul ve Francii svatý biskup Aper. †
Dále svatý biskup Leobinus z Chartres. †
A jinde …   
16. září
Svaté Ludmily, mučednice a pat­ronky české. * Nespokojení pohan­ští velmoži se po smrti Vratislava spojili s jeho manželkou Drahomírou + a ne­chali Ludmilu najatými vrahy usmrtit r. 921 na jejím vdovském sídle Tetíně u Berouna. †
Jako svatí mučedníci papež Cornelius a biskup Cyprian z Kartága. * Jejich památky čtrnáctého září připomenuty. †
V Chalcedonu úmrtí svaté panny a mu­čednice Euphemie. + pod prokonsulem Priscem musela kvůli Kristu snášet utrpení při mučení, věznění a bití; * když byla vyčerpaná  byla obtížena kameny a tak pověšena, + předhozena divokým zvířatům, bičována, řezána ostrou pilou, * nakonec byla roztrhána divými šelma­mi. + Tak vrátila svou duši Bohu. †
V Římě svatí mučedníci Geminanus a Lucie, vznešená paní. * Císař Dioklecián je nechal nemilosrdně týrat a dlouho mu­čit. + Oni to slavně snášeli. Nakonec rozkázal, aby byli zabiti mečem. †
A jinde … 
17. září
U Lutychu v Belgii svatý Lambert, biskup z Maastrichtu. + Nevinný byl zabit od provinilců. * Tak směl vejít do nebeského dvora, aby tam žil navěky. †
V Římě na Via Tiburtina úmrtí svatého kněze a mučedníka Justina. * Za proná­sledování Decia, Valeriana a Gelliena vyznamenal se slavným vyznáním. †
Mimo to v Římě svatí mučedníci Narcis­sus a Crescention. †
V Británii svatí mučedníci Sokrates a Štěpán. †
V Noyon ve Francii svatí mučedníci Valerian, Makrinus a Gordianus. †
V Cordobě ve Španělsku jako svatí mu­čedníci jáhen Emil a Jeremiáš, ti byli sťati. †
A jinde … 
18. září
Památka všech bratrů, familiářů a dobrodinců našeho řádu, + kteří v tomto roce zemřeli. †
Úmrtí svatého Metoděje. + Byl nejprve biskupe Olympu v Lykii, potom Tyru v Fénicii. * Za Diokleciána, tak píše sva­tý Jeroným, přijal korunu mučedníka. †
Na území u Vienne svatý mučedník Ferreolus. + Zastával úřad Tribuna. * Na rozkaz bezbožného místodržitele Crispi­na byl zajat, krutě zbit, do těžkých okovů vložen a uvržen do temného vě­zení. + Nakonec byl sťat a přijal tak ko­runu mučednictví. †
Rovněž památka svatého Trofima a Okeana, tak jako svatého biskupa Eu­storgia z Milána, * on nosil jako první ve městě toto jméno. †
A jinde … 
19. září
V Puzzoli v Kampanii jako svatý mučedník Januarius, biskup z Beneventa, + jáhnové Festus a Proclus, * dále svatý Desiderius, Eutychus a Acu­tius. + Ti všichni byli vězněni a sťati za panovníka Diokleciána. †
Na území u Langres svatý kněz Sequanus, muž velmi spravedlivý. †
V Noceře úmrtí svatých mučedníků Feli­xe a Constantia, kteří trpěli pod Nerem. †
V Palestině jako svatí mučedníci bisku­pové Peleus a Nilus. + Byli upáleni s mnohými kleriky za času pronásledování kvůli Kristu. †
V Synnadě v Frýgii, svatí mučedníci Trophimus, Sabbatius a Dorymedon. †
V Tours svatý biskup Eustochius, muž velmi ctnostný. †
A jinde … 
20. září
V Římě utrpení svatého mučedníka Eustachia a Theopista, jeho manželky, tak jako jejich obou synů Agapita a Theopista. + Za císaře Hadriá­na byli předhozeni divé zvěři, zůstali ale s Boží pomocí neporušení. * Naposled byli uzamčeni k neúprosně rozzuřenému býku. + Tak dokončili své martyrium. †
V Cyzicu v Propontis úmrtí svatých mu­čedníků Fausty, panny a Evilasia, + za císaře Maximiana. * Evilasius byl dvo­řan a nechal k posměchu Faustě ostříhat vlasy, nechal ji pověsit a mučit. + Když ji chtěli rozříznout vprostřed, nešlo to. * Tomu se Evilasius divil a uvěřil v Krista. + Nyní byl také on na rozkaz císaře krutě mučen. * Zatím byly všude do Faustina těla vtloukány hřeby a byla položena do rozžhavené pánve. + Nakonec směla ve­jít k Pánu na nebeské zavolání i s Evila­siem. †
Ve Frýgii svatí mučedníci Dionysius a Privatus. †
V Cordobě blahoslavený kněz Eulogius, kvůli vyznávání Krista byl sťat. †
A jinde … 
21. září
Smrt svatého apoštola a evangelisty Matouše. + Kázal Etiopii a vytrpěl tam také mučednictví. * Na základě jeho zjevení tam, bylo za času císaře Zena nalezeno jeho hebrejsky psané evangeli­um. †
V Římě svatý mučedník Pamphilus. †
Ve stejný den na Via Claudia, dvacet mil od Říma, utrpení svatého biskupa Ale­xandra. * Kvůli víře v Krista byl za cí­saře Antonina spoután, bit, vězněn, pálen pochodněmi, + drásán drápy, předhozen divokým zvířatům, * strčen do rozžha­vené pece a nakonec usmrcen mečem. + Tak dosáhl života slávy. †
A jinde … 
22. září
Dle podání u Agaunu úmrtí svatých mučedníků z Thebaidské Legie, * Mauritius, Exsuperius, Candidus, Victor, + Innocenti us, Vitalis a jejich kamarádi. * Ti byli za Maximiana zabiti pro Krista. + Jejich slavné utrpení se stalo světlem pro svět. †
V Řezně v Bavorsku svatý biskup a mu­čedník Emmeram. * Byl obviněn z hanebného zločinu. + Aby zachránil jiné, vzal ochotně kvůli Kristu smrt na sebe. †
Na území Coutances ve Francii svatý biskup Laudon. †
V Portiers ve Francii svatý kněz a vy­znavač Florentius. †
Ve městě Levroux na území Bordeaux svatý vyznavač Silvanus. †
A jinde … 
23. září
V Římě svatý papež a mučedník Linus, + vzpomíná se jeho úmrtí v martyrologiu našeho řádu dvacátého sedmého listopadu. †
Ve stejný den svatá panna a mučednice Thecla z Ikonia. + Přestála kvůli vy­znávání Krista utrpení ohněm a divoká zvířata. * Ještě v mnohém jiném zápase setrvala k povznesení mnohých. + Poz­ději přišla do Seleucie a zemřela tam v pokoji. †
V Kampanii památka svatého jáhna Sosia z Misenum. * Právě když v kostele onoho města přednášel evangelium za přítomnosti biskupa Januaria, + uviděl tento nad jeho hlavou ohnivou záři. * Tu mu předpověděl mučednictví; a po něko­lika málo dnech přijal Sosius, teprve třicetilený, stětím mučednickou korunu se svým biskupem. †
V Římě svatý papež a vyznavač Libe­rius. †
V Scissi v Bezirku v Coutances ve Fran­cii památka svatého vyznavače a biskupa Paterna. †
A jinde … 
24. září
Početí svatého Jana Křtitele. †                                                                    V Autun úmrtí mučedníků kněze Andochia, jáhna Thyrsa a Felixe. + Ti byli poslání svatým biskupem Poly­karpem ze Smyrny jako hlasatelé víry z východu do Francie. * Pod prefektem Aurelianem získali si slavné koruny mu­čedníků. + Byli krutě biti biči, celý den byli pověšeni s překříženýma rukama a byli vhozeni do ohně. * Protože nesho­řeli, byli jim šíje rozbity kyji. †
V Clermont úmrtí svatého biskupa a vy­znavače Rustica. †
A jinde … 
25. září
Smrt svatého Kleofáše, učedníka Krista. + V témže domě u Emmaus, do kterého byl pozván Pán ke stolu, * měl být zabit od židů kvůli víře. + Zde byl také čestně pochován. †
V Římě svatý voják a mučedník Her­culanus. * Je uváděn v utrpení blahosla­veného biskupa Alexandra. †
V Amiens ve Francii svatý biskup Firmi­nus. + Byl sťat po mnohém týrání za místodržitele Rictiovara a dosáhl tak mučednictví. †
V Lyonu ve Francii skon svatého Lupa. + Žil původně jako poustevník v samotě. †
V Auxerre svatý biskupa vyznavač Aunarius. †
V Blois svatý biskup Solemnius z Char­tres. †
A jinde … 
26. září
V Nikomedii úmrtí svatého Cypriá­na a panny Justiny. * Tato kvůli Kristu mnoho vytrpěla. + Obrátila ke Kristu také kouzelníka Cypriána, který ji chtěl kejklířským uměním okouzlit. * S ním, po té co se stal biskup a proslulý učitel, vytrpěla mučednictví. + To se stalo za času císaře Diokleciána pod pre­fektem Eutholmiem. * Jejich kosti byly později křesťany přeneseny do Říma. †
V Bononii svatý biskup a vyznavač Eu­sebius. †
V Albanu svatý Senator. †
A jinde … 
27. září
V Aegei úmrtí svatých bratří Kosmy a Damiana. * Za Diokleciánova pronásledování snášeli mnoho mučení, + byli spoutáni, vsazeni do žaláře, hozeni do moře, ale byli Božím zásahem za­chráněni. * Byli vydáni ohni, který jim ale neublížil. + Potom byli ukřižováni a na rozkaz bezbožného prokonsula ka­menováni a bylo do nich stříleno šípy, * nakonec byli sťati. + Dochovala se nám zpráva, že s nimi měli trpět také tři jejich bratři, * Anthimus, Leontius a Eu­prepius. †
Ve stejný den jako svatí mučedníci bratři Adulphus a Jan. + U města Cordoba ze­mřeli pro Krista a získali korunu. †
V Sitten svatý mučedník Florentius, + který společně se svatým Hilariem byl zbaven jazyka a mečem usmrcen. †
V Paříži úmrtí svatého kněze Vincenta z Pauly, * zakladatele misijní kongregace a milosrdných sester. + Byl to muž s apoštolským duchem a otec chudých. †
A jinde … 
28. září
Ve Staré Boleslavi roku 929 zrození pro nebe svatého Václava, mu­čedníka. Byl zrazen bratrem Boleslavem a u vchodu do kostela byl zavražděn najatými vrahy.+
V Římě svatý mučedník Stacteus. †
V Toulouse svatý biskupa vyznavač Ex­superisu. * O tomto blaženém muži s chválou zpravuje svatý Jeroným, + že byl pro sebe skromný, ale k chudým byl velmi štědrý. †
V Genf svatý biskup a vyznavač Salo­nius. †
A jinde … 
29. září
Na hoře Gargano úctyhodná památ­ka svatého archanděla Michaela. * Zde byl jeho jménu zasvěcen kostel, kte­rý je sice jednoduchého stavebního stylu, + avšak jiné předstihuje důkazy nebeské přízně. †
V Thracii úmrtí svatých mučedníků Eu­tica, Plauta a Heraklee. †
V Auxerre svatý biskup a vyznavač Fra­ternus. †
A jinde … 
30. září
V Betlémě v Judsku skon svatého kněze a učitele církve Jeronýma. + Osvojil si rozsáhle vědomosti a bral si za příklad osvědčené mnichy. * Žil deva­desát osm let a šest měsíců. †
V Solothurn utrpení svatých Viktora a Ursa ze slavné Thebaidské legie. + Když za císaře Maximiana byli krutě trýzněni, objevilo se náhle nad nimi nebeské svět­lo. * Tu padli katovi pomocníci k zemi a byli osvobozeni. *  Později byli hozeni do ohně, přece zůstali docela netknutí. + Konečně byli usmrceni mečem. †
V Piacenza svatý mučedník Antoninus. †
A jinde …  

ŘÍJEN

1. října
Přenesení svatého Remigia, biskupa z Reims a vyznavače. * Spolu s ním byly přeneseny kosti svatých biskupů Germana z Auxerre a Vedasta z Artois a Chateau – Cambresis. †
V Římě svatý mučedník Aretas a pět set čtyři druhů. †
V Tomi svatí mučedníci Priscus, Crescens a Evagrius. †
V Lissabonu v Portugalsku jako svatý mučedník Verissimus s jeho sestry Maxi­ma a Julia. †
V Tournai v Belgii svatý kněz a mu­čedník Piaton. + Ten přišel s blahosla­veným Quinctinem a druhy z Říma do Galie, aby zvěstovali evangelium. * Za pronásledování Maximiánova přišli mu­čednictvím ke Kristu. †
V Gent svatý vyznavač Bavo. †
A jinde … 
2. října
Svátek svatých andělů strážných. †
V Nikomedii svatý voják a mučedník Eleutherius s nesčetnými jinými. + Na rozkaz císaře Diokeciána byli někteří sťati mečem, jiní upáleni, další utopeni v moři. * Mezi nimi se vyznamenal zvláště Eleutherius. + Byl dlouho mučen, ale jednotlivými mučením získával vždy nové síly. * Jako zlato v ohni byl vy­zkoušen, vítězně se skončilo jeho mar­tyrium. †
Na území Arras utrpení svatého Le­odegarda, biskupa z Autun. * Musel pro pravdu snášet všelijaké nepříjemnosti a trápení. + Ebroinus, mistr poplužního dvora u krále Theodoricha, jej dal zabít. †
Ve stejný den svatý mučedník Gerinus, bratr blahoslaveného biskupa Leodegar­da. †
V Antiochii svatí mučedníci Primus, Cyril a Secundianus. †
V Troyes v klášteře svatého Bertina sva­tý vyznavač Serenus, * který tam zemřel. †
A jinde … 
3. října
V Římě u Orso Pileato svatý mu­čedník Candidus. †
Ve stejný den svatý mučedník Dionysius. + Po jednom rázném vyznání víry musel vytrpět četná muka * a dosáhl tak skrze slavné mučednictví korunu vznešenosti. + Athéňan Aristides, muž víry a úžasné moudrosti, podal zprávu o tom ve své knize: „O křesťanském náboženství. †
U starého Saska dva svatí mučedníci jménem Ewald. * Byli kněžími. + Když začali kázat Krista, byli chyceni pohany a zabiti. * Nad jejich hroby ukazovalo se dlouhý čas v noci jasné světlo, poukaz na jejich místo odpočinku a velikosti jejich zásluh. †
Svatá panna Terezie od Dítěte Ježíše, z řádu bosých karmelitánek, * zvláštní ochránkyně všech misií. + Den jejího úmrtí je zaznamenán na třicátého září. †
A jinde … 
4. říjen
V Assisi v Umbrii úmrtí svatého jáh­na a vyznavače Františka, + zakla­datele řádu Menších bratří. †
V Korintě úmrtí svatých Crispa a Caja; * svatý apoštol Pavel je zmiňuje v Prvním listě Korintským. †
V Egyptě jako svatí mučedníci bratři Marcus a Marcianus a téměř nespočetný zástup věřících obojího pohlaví a všech věkových stupňů. + Po ranách a strašném mučení různých způsobů byli někteří vydáni ohni, jiní uvrženi do moře; * někteří byli sťati, mnoho jich vzalo za své hladem, + někteří byli přibi­ti na kůly, jiní též pověšení hlavou dolů. * Tak nabyly oblažující koruny za své utrpení. †
V Paříži svatá panna Aurea. †
A jinde … 
5. října
V Messině na Sicílii jako svatý mu­čedník mnich Placidus, svatého opata Benedikta, * jeho bratrů Eutycha a Viktorina a jejich panenské sestry Flavie, + dále Donatus, jáhen Firmatus, Faustus a dalších třicet mnichů. * Všichni byli pobiti kvůli víře v Krista od piráta Manucha. †
U Smyrny mučednická smrt svatého bis­kupa Thrasea z Eumenia. †
Ve Valencii ve Francii svatý biskup Apo­linář. + Jeho život byl bohatý ctnostmi, jeho smrt bula oslavena znameními a zá­zraky. †
V Auxerre úmrtí  svatého sourozenecké­ho páru, + jáhna Firmata a panny Flavia­ny. †
A jinde … 
6. října
V Kalábrii svatý vyznavač Bruno, zakladatel řádu Kartuziánů. †
Svatý biskup Sagar z Laodicee a mu­čedník. + Patřil k prvním žákům apošto­la Pavla. †
V Caupi úmrtí svatých mučedníků Mar­cela, Casta, Aemilia a Saturnina. †
V Agen ve Francii úmrtí svaté panny a mučednice Fides. * Pro její příklad byl blahoslavený Caprasius povzbuzen k mučednictví. †
V Římě svatá panna Balbina. †
A jinde … 
7. října
Svátek Nejblahoslavenější Panny Marie Královny růžence. †
V Římě na Via Ardeatina skon svatého papeže a vyznavače Marka. †
V Provincii Augusta Euphratesia svatý mučedník Sergius a Bacchus, za císaře Maximiana. Bacchus byl tak dlouho bit surovými šlachami, dokud neměl celé tělo rozerváno, za vyznávání Krista vzdal se  svého ducha. * Sergius si mu­sel obout boty, z kterých trčely hřebíky. Protože statečně zůstával ve víře, byl od­souzení ke stětí. †
Ve stejný den svatý mučedník Marcellus a Apulejus. * Ti byli obrácení apoštolem Petrem, poté co opustili Šimona Mága, kterého byli přívrženci. + Pod prokon­sulem Aurelianem přijali korunu mu­čednictví a byli pochováni nedaleko od města. †
Dále v provincii Augusta Euphratesia svatá pana Julia, + ta vytrpěla mučednic­tví za místodržitele Marciana. †
A jinde … 
8. října
Ve Španělsku svatý opat Martin z cisterciáckého opatství Para­diestal, + proslul svatostí a konáním zá­zraků. †
Svatá vdova Birgitta. + Podnikala poutě k mnoha hrobům světců, * na vnuknutí Ducha setrvala v Římě a zesnula tam dvacátého třetího července. + Včerejšího dne byly její ostatky přeloženy do Švéd­ska. †
Ve stejný den úmrtí svatého starce Simeo­na. + O něm podává zprávu evangelium, že vzal Pána do svých ru­kou. †
V Solůni utrpení svatého mučedníka De­metria. †
V Seville ve Španělsku svatý mučedník Petrus. †
Na území u Laon úmrtí svaté panny a mučednice Benedikty. †
V Jerusalémě svatá Pelagia, + nazývala se hříšnicí. †
A jinde … 
9. října
V Paříži úmrtí svatého biskupa Dio­nysia z Areopagu, * kněze Rustica a jáhna Eleutheria. + Blahoslavený bis­kup byl poslán od římského pontifika do Gallie, aby kázal. Tak přišel do jmenovaného města. * Více let plnil tam věrně s velkou píli biskupský úřad. + Nakonec byl spolu se svými druhy od místodržitele Fescennina zabit mečem. †
Ve stejný den památka svatého patriar­chy Abrahama. †
U Julia na území u Parmy na Via Clau­dia svatý mučedník Domninus. * Pod cí­sařem Maximianem se chtěl zuřivému pronásledováni vyhnout, byl ale proná­sledovateli chycen. + Mečem probodnut, nalezl slavný konec. †
V Hennegau skon svatého biskupa a vy­znavače Gislena. †
A jinde … 
10. října
Na ostrově Kréta blahoslavený Pi­nytus, znamenitý biskup. * Ve svých spisech zanechal živý obraz sebe sama jako v zrcadle. †
V Kolíně svatý mučedník Gereon s třemi sty osmnácti druhy. + Za pronásledováni Maximianova pohotově sehnuli své šíje pod meč pro náboženskou pravdu. †
Rovněž v okolí uvedeného města svatý mučedník Viktor a jeho spolutrpitelé. †
V Bonnu v Německu svatí mučedníci Cassius, Florentius, a velmi mnoho ji­ných. †
V Yorku v Anglii svatý biskup a vy­znavač Paulinus. †
A jinde … 
11. října
V Trasu na Sicílii úmrtí svatých mu­čedníků Tharaka, Proba a Ando­nika. * Za Diokleciánova pronásledování museli dlouhý čas trpět ve vězení třikrát skřipec a přestát mučení na různý způ­sob. + Konečně byli sťati pro vyznání Krista a obdrželi tak slavný věnec vítěz­ství. †
V krajině Le Vexin ve Francii utrpení svatého biskupa Nikasia z Rouen a jeho druhů Quirina, Pientie a Scuvicula. †
V Uzes v jižní Francii svatý biskup a vy­znavač Firminus. †
V Irsku svatý opat Canicus. †
V Rennes ve Francii svatý vyznavač Ae­milianus. †
A jinde … 
12. října
V Ravenně na Via Laurentia úmrtí svatého mučedníka Edistia. †
V Africe čtyři tisíce devět set šedesát šest svatých vyznavačů a mučedníků za pronásledování Vandaly pod ariánským králem Hunnerichem. * Byli to částečně biskupové částečně kněží a jáhnové Boží církve. + Se zástupem věřícího lidu byli vyhozeni pro obranu katolické pravdy do děsivé pustiny do vyhnanství. + Roz­ličnými způsoby utrpení uzavíralo se jejich mučednictví. * Zvlášť vážení kně­ží Hospodina byli mezi nimi Felix a bis­kup Cyprian. †
V Sýrii svatý kněz a vyznavač Eu­stachius. †
V Bourges svatý kněz Epion. †
A jinde … 
13. října
V diecézi Quimper v Bretani svatý opat Mauritius z cisterciáckého řádu. * Zazářil četnými příznaky sva­tosti. †
V Troas, město v Malé Asii, úmrtí sva­tého Karpa, žáka svatého apoštola Pavla. †
V Cordobě ve Španělsku utrpení svatých mučedníků Fausta, Januaria a Martiala. + Byli nejprve mučeni, potom jim byly vyloupnuty oči, vybíjeny zuby, řezány uši a nos. * V ohni naplnili konečně své mučednictví. †
Ve Španělsku svatí mučedníci Adrian a Markus. †
V Chalcedonu svatý mučedník Marcellus. †
V Antiochii svatý biskup Theophilus. * Zaujal v této církvi jako šestý následník apoštola Petra biskupský stolec. †
V Tour svatý opat a vyznavač Venantius. †
V Caverna u řeky Longana svatý kněz a vyznavač Leobonus. †
Ve stejný den v Aurillaku v Auvergne svatý vyznavač Gerald. †
Posvěcení kostela naší Milé Paní v Cla­ravallis. † (Clairvaux je jedno ze čtyř předních opatství cisterciáckého řádu.)
A jinde … 
14. října
V Římě na Via Aurelia úmrtí sva­tého papeže a mučedníka Callista I. * Byl na rozkaz císaře Alexandra dlouho ve vězení mučen hladem a denně bit kyji. * Nakonec byl svrhnut z okna vězení a ponořen do studny. + Tak dobyl přeslavný věnec vítězství. †
V Kappadocii svatí mučedníci Saturni­nus a jeho druhové. †
V Cordobě svatí mučedníci Lupus a Au­relia. †
V Todi svatý biskup Forunatus. + Ten disponoval mimořádnou silou nad nečis­tými duchy. †
A jinde … 
15. října
V Avile ve Španělsku svatá panna Terezie. * Je matkou a učitelkou ženské a přísné observance řádu Karme­litánů. †
V Římě na Via Aurelia svatý mučedník Fortunatus. †
U Kolína úmrtí tří set svatých mučední­ků, +  byli z proslavené legie Thébské. * U výše uvedeného města dokončili svůj vítězný boj. †
V Capui svatý mučedník Lupulus. †
V Lyonu svatý biskup Antiochus. + Pro­zíravým spravováním svého vysokého úřadu získal si království nebeské. †
Na území u Remeše svatý vyznavač Ba­solus. †
A jinde … 
16. října
V Třebnici ve Slezsku svatá vdova Hedvika, * po smrti svého manže­la vévody Jindřicha Slezského, + navrá­tila se do kláštera. * Klementem IV. byla přijata do seznamu svatých. †
V Africe dvě stě sedmdesát svatých mučedníků, kteří společně přijali korunu. †
Rovněž tam svatí Martinianus a Saturi­anus se svými dvěma bratry. + Byli pro své věrné přilnutí ke katolické víře od svého heretického pána biti sukovicemi a rozdrásáni na kost. * Dlouhý čas to snášeli, přece však druhého dne byli opět neporušení a zdraví. + Tu byli posláni do vyhnanství. * Nakonec byli přivázáni na nohy k vozu a přes trnitý lesní terén usmýkáni k smrti. S nimi trpěla také panna Maxima. †
Mimo to opět v Africe svatí mučedníci Saturninus a Nereus, tak jako tři sta še­desát pět spolutrpitelů. †
V klášteře Montier-en-Der ve Francii svatý opat a mučedník Bercharius. †
Na území u Bourges svatý biskup Ambrosisus. †
A jinde … 
17. října
V Antiochii úmrtí svatého Heorna, žáka svatého Ignáce. * Byl také jeho nástupcem v biskupském úřadu a následoval věrně stopy svého mistra. + Z lásky ke Kristu zemřel pro jemu svěřené stádo. †
V Nikomedii utrpení svatého Viktora, Alexandra a Mariana. †
V Orange ve Francii svatý biskup Flo­rentius. + V lesku mnoha ctností zemřel v pokoji. †
Na území u Nevers svatý kněz a vy­znavač Vincentius. †
Posvěcení kostela naší Milé Paní v Cis­tertium (Citeaux). †
A jinde … 
18. října
Úmrtí svatého evangelisty Lukáše. + Zemřel v sedmdesáti třech letech plný Ducha Svatého v Bithynii. * Jeho kosti byly přeneseny ve dvacátém roce do Cařihradu za císaře Konstantina. †
V Antiochii svatý biskup Asklepias. + Patřil k hrdinnému zástupu oněch mu­čedníků, kteří pod Marinem slavně trpě­li. †
Na území u Beauvais svatý mučedník Justus. †
V Africe svatý mučedník Viktor a jeho druhové. †
V Římě svatá Tryphona, manželka císaře Decia. †
A jinde … 
19. října
V Římě úmrtí svatých mučedníků Ptolomea a Lucina pod Markem Antoniem. + Ptolomeus musel dlouho strádat v jednom špinavém vězení, a pro­tože veřejně učinil přiznání se k učení Kristovu, byl nakonec odsouzen k trestu smrti. * Lucidus se otevřeně přihlásil jako křesťan, proto ho potkal stejný osud. †
V Antiochii jako svatí mučedníci Bero­nicus, Pelagia a čtyřicet devět druhů. †
V Puteoli úmrtí svatého Procula, + jeho matky Nicey a dalších mučedníků. †
A jinde … 
20. října
V Avium na území Festiner úmrtí svatého levity a mučedníka Maxi­ma. * Z touhy po utrpení ohlásil se pro­následovatelům a pronesl k nim statečný projev. + Tu byl natažen za skřipec, bit kyji a nakonec shozen z jednoho návrší dolů, * zemřel zcela polámaný. †
V Agen ve Francii svatý mučedník Caprasisus. * Ukryl se před vzteklými pronásledovateli do jeskyně. + Když však uslyšel, jaký boj blažená panna Fi­des pro Krista vystála, byl tak naplněn odvahou trpět, * že Pána prosil, ať z vy­soké sklály dá vytrysknout čisté vodě, jestliže ho uzná za hodného mučednictví. + Když mu Hospodin toto přáni splnil, spěchal klidně na bojiště a vysloužil si v udatném boji pod císařem Maximianem palmovou ratolest mučednictví. †
V Paříži přenesení svatých mučedníků, jáhna Jiřího a Aurelia. †
V Kolíně utrpení svatých panen Marty a Sauly s mnoha jinými. †
V diecézi Auxerre posvěcení kostela naší Milé Paní v Pontigny. † (Jednoho ze čtyř předních opatství cisterciáckého řádu.)
A jinde … 
21. října
V Kolíně úmrtí svaté Ursuly a jejich družek. + Ty byly od Hunů zavraž­děny pro křesťanskou víru a pro svou vůli k panenství a uzavřely tak své živo­ty mučednickou smrtí. * Jejich četné ostatky byly pohřbeny v Kolíně. †
Ve stejný den náš svatý otec Hilarion, * jehož ctnostný a zázraků plný život po­psal svatý Jeroným. †
U Ostie u ústí řeky Tibery svatý kněz a mučedník Asterius. + V Historii utrpení svaté papeže Callista se lze dočíst, že trpěl pod císařem Alexandrem. †
V Nikomedii úmrtí svatých vojáků Dasia, Zotika, Caja a jejich dvanácti ka­marádů. †
V Bordeaux svatý biskup a vyznavač Severin. †
V Lyonu ve Francii svatý Viator, služeb­ník svatého biskupa Justa. †
A jinde … 
22. října
V Jeruzalémě svatý biskup Marek, známý učenec. * Byl prvním bis­kupem z řad pohanů, který v Je­ruzalémě vstoupil na biskupský stolec.+ Nedlouho potom, za císaře Antonia, zís­kal palmu mučednictví. †
V Hadrianopoli v Tracii za vlády Juliána Apostaty zemřeli mučednickou smrtí biskup Filip a kněží Severus a Hermes. †
V městě Huesca ve Španělsku svaté pan­ny a sestry Nunilo a Alodia. + Protože vyznaly, že jsou křesťanky, byly Saracé­ny dlouho drženy v hrozném žaláři * a později sťaty, a tak došly mučednictví. †
V Jeruzalémě svatá Maria Salome. + Jak čteme v evangeliu, dělala si starosti s po­hřbem svého Pána a Mistra. †
A jinde … 
23. října
Ve Španělsku svatí mučedníci Servandus a Germanus. + Potom, co byli za Diokleciánova pronásledování biti a vězněni, trápeni hladem a žízní a přestáli dlouhé pochody se železnými závažími,* byli sťati a dosáhli tak cíle své mučednické pouti. Germanus je po­chovn v Meridě, Servandus v Seville. †
V Antiochii završil svou pozemskou pouť svatý kněz Theodoritus. + Za pro­následování bezbožného Julia byl zajat, natažen na skřipec a po mnoha tvrdých mučeních pálen na bocích pochodněmi. * Setrvav i nadále věren Kristu, byl od­souzen k smrti mečem a završil tak své mučednictví. †
V Kolíně svatý biskup a vyznavač Seve­rin. † 
V oblasti Poitiers svatý vyznavač Bene­dikt. †
A jinde … 
24. října
Ve Venusii v Apulii zemřeli mu­čednickou smrtí svatý biskup Felix, + kněz Audactus a Januarius, stejně jako lektoři Fortunatus a Septimus. * Za vlá­dy Diokleciána byli dlouhou dobu věz­něni v Africe a na Sicílii.+ Nakonec byli zabiti mečem. * Jeden z nich, Felix, žil padesát šest let v panictví. †
V Bretani svatý biskup Maglorius z Deols. * Jeho tělo odpočívá v Paříži v kostele, který nese jeho jméno. †
V klášteře Vertou svatý opat Martin. †
A jinde … 
25. října
Ve Španělsku svatý Bernhard. + Byl prvním opatem cisterciáckého kláš­tera Svatého Kříže v Katalánsku. * Poté se stal biskupem  + a vynikal apoš­tolskou horlivostí a zázraky. Včera ode­šel do nebeské blaženosti. †
V Soissons ve Francii svatí mučedníci Crispinus (Krišpín) a Crispinianus.+ Za Diokleciánova pronásledování byli po nelidském trýznění zabiti mečem a došli tak koruny mučednictví. †
V Římě završilo svou pozemskou pouť čtyřicet šest vojínů.* Byli společně pokřtěni svatým papežem Dionysiem.+ Brzy nato byli na příkaz císaře Claudia sťati a pohřbeni na Via Salaria. * Tam také odpočívá dalších sto dvacet jedna mučedníků, mezi nimi čtyři vojíni Kris­tovi, totiž Theodosius, Lucius, Marek a Petr. †
Ve Florencii svatý vojín Minias za vlády Decia. †
Ve městě Perigueux svatý Fronto.+ Na biskupa byl vysvěcen svatým apoštolem Petrem, přišel společně s knězem Jiřím, kterého dostal jako oporu a společníka ve smrti, * do výše zmíněného města,+ kde obrátil velkou část tamního obyva­telstva na víru v Krista. * Zemřel v pokoji, oslaven zázraky. †
V Gavale ve Francii svatý biskup Hila­rius. †
A jinde … 
26. října
V Římě svatý papež Evaristus, * jenž vydal krvavé svědectví. Oz­dobil Církev Boží krvavým purpurem za císaře Hadriána. †
V Africe svatí mučedníci a kněží Rogati­anus a Felicissimus. + Za pronásle­dování Valeriána a Galiena dosáhli ne­vadnoucí koruny skrze skvělé mučednic­tví. * Svatý Cyprián o nich mluví ve svém dopise jako o vyznavačích. †
V Nikomedii vydali krvavé svědectví svatí Lucianus, Florius a jejich druhové. †
V Narbonne ve Francii svatý biskup a vyznavač Rusticus. †
A jinde … 
27. října
V Avile ve Španělsku utrpení sva­tých Vincentia, Sabiny a Christety. * Nejprve byli tak nataženi na skřipec, že jim vymkli všechny klouby. + Pak jim položili hlavy na kameny a mocnými údery  karabáče (jim) je rozbili. Tak vy­trpěli mučednictví za místodržícího De­cia. †
V Tyle ve Francii svatý mučedník Flo­rentius. †
A jinde … 
28. října
Završení pozemské pouti svatého apoštola Šimona Kananejského a Tadeáše, taktéž zvaného Juda. + Církevní tradice praví, že Tadeáš kázal evangelium v Mezopotámii a Šimon v Egyptě. * Poté se oba vydali do Persie a přivedli nespočetné zástupy tohoto náro­da ke Kristu, až došli mučednictví. †
Taktéž v Římě svatá pana Cyrilla, dcera císaře Decia. + Za vlády Claudia byla pro Krista zardoušena. †
V Meaux ve Francii svatý biskup a vy­znavač Faro. V Paříži přenesení svaté panny Jenovéfy. †
A jinde … 
29. října
V provincii Lukanii svatí mučedníci Hyacintus, Quintus, Felicianus a Lucius. †
Téhož dne v Sidonu ve Fenicii svatý kněz Cenobius.* Mučednickou korunu získal v běsněních posledního pronásle­dování. †
V Jeruzalémě završil svou pozemskou pouť blažený biskup Narcissus. + Je hoden velké chvály pro svou svatost, trpělivost a pevnou víru,* jak nás pouču­jí dějiny Církve. †
A jinde … 
30. října
V Africe zahynulo sto dvacet sva­tých mučedníků. †
V Tangeru v Mauretánii utrpení svatého setníka Marcela.* Byl sťat a tak došel mučednické slávy na místodržícího Agrikolaa. †
V Cagliari na Sardinii svatý Saturnin, krvavý svědek víry. V Antiochii svatý biskup Serapion, vážený učenec. †
V Capui svatý biskup a vyznavač Ger­manus, muž vysokého stupně svatosti.* Svatý Benedikt viděl, jak jeho duši v hodině smrti andělé odnáší do nebe. †
V Toulouse přenesení svatého biskupa a mučedníka Saturnina. †
A jinde … 
31. října
V Římě završil svou pozemskou pouť svatý jáhen Nemesius a jeho panenská dcera Lucilla.* Protože je ne­dokázali přimět, aby se vzdali víry v Krista, byli na příkaz Galeria a Valeriána dvacátého pátého srpna sťati. + Jejich památka se těší velké úctě, neboť svatý Sixtus (Xystus) nechal jejich ostatky s velkou slávou uložit na Via Appia. †   
Ve Vermandois ve Francii svatý Quinti­nus.* Koruny mučedníků došel za císaře Maximiána.+ Jeho tělo bylo na pokyn anděla ohledáno a i po padesáti pěti le­tech shledáno neporušené. †
A jinde … 

LISTOPAD

1. listopadu
Slavnost všech svatých. * Papež Bo­nifác IV. rozhodl, že tento den bude v městě Římě každoročně všeobecně ur­čen k oslavě blahoslavené Panny Marie a svatých mučedníků. + Později nařídil Řehoř IV., aby byl tento den provždy vy­hrazen k uctění a oslavě všech svatých celé Církve. † (Povstaneme a s úklonou se v duchu modlíme AVE MARIA)
V Terracině v Kampánii završil svou životní pouť svatý jáhen Caesarius a kněz Julianus. * Potom, co byl za vlády císaře Claudia v žaláři mnoho dní trýz­něn hladem a žízní, + byl spolu s Juli­ánem zašit do pytle a vhozen do moře. † 
V Dijonu svatý kněz Benignus. * Svatý Polykarp ho vyslal jako kazatele evange­lia do Galie. + Za císaře Marka Aurelia byl soudcem Terentiem mnoha různými způsoby zle týrán. * Nakonec mu katané několika údery železné tyče rozdrtili krk a probodli ho kopím. † 
Tentýž den slavíme svatou otrokyni Ma­rii. + Musela zakusit mnoho tvrdých ran, mučení a týrání kovovými háky (drápy), až nakonec dosáhla koruny mučedníků. † 
V Paříži ukončil svou životní pouť svatý biskup Marcellus. + V Bayeux svatý bis­kup Vigor, za vlády franckého krále Childeberta. † 
V Tivoli svatý mnich Severinus. † 
V Larchantu v krajině Catinais svatý vy­znavač Maturinus. † 
V Portiers přenesení svatého vyznavače Hilaria a vysvěcení jeho basiliky. †
A jinde … 
2. listopadu
Památka všech věrných zemřelých. † (Pokud tento den připadne na neděli, slaví se památka Všech věrných zemřelých až následující den.) 
V Pettau v Panonii završil svou životní pouť svatý Viktorinus, biskup tohoto města. * Jeho čilá spisovatelská činnost je doložena u svatého Jeronýma. + Mu­čednickou korunu si vydobyl za Diokle­ciánova pronásledování. † 
V Laodiceji v Sýrii svatý biskup The­odotus. + Vynikal nejen darem slova, ale také svou činorodostí a mnoha ctnostmi. † 
Téhož dne v klášteře Agaunum svatý opat Ambrož, + jenž proslul velikostí své životní cesty a svou svatostí. * Zesnul v Pánu a nalezl tak blažený konec. †
A jinde … 
3. listopadu
V Clairvaux došel na konec své životní cesty svatý Malachias, bis­kup z Connor v Irsku. * Zazářil ve své době mnoha ctnostmi. + Jeho život vylí­čil svatý otec Bernard. †
Téhož dne završil svou životní cestu sva­tý Quartus, žák apoštolů. † 
V Cesareji v Kappadokii svatí mučedníci Germanus, Theofilus, Caesarius a Vita­lis. * Za Deciova pronásledování trpěli s velkou statečností a došli tak mučednic­tví. †
V Saragosse nespočet svatých mu­čedníků, + kteří za vlády španělského místodržícího Daciana šli s obdivu­hodnou odvahou na smrt pro Krista. †
Téhož dne svatý Hubert, biskup z Tongern. † 
A jinde … 
4. listopadu
V Miláně Karel Boromejský, kardi­nál a biskup tohoto města, * jehož papež Pavel V. zanesl do soupisu svatých vzhledem k jeho výjimečné svatosti a zá­zračné moci. †
V Boloni svatí mučedníci Vitalis a Agrikola. + Vitalis byl nejprve otrokem Agrikoly, poději se stal jeho druhem a společníkem v utrpení. * Jeho pronásle­dovatelé na něm vyzkoušeli všechny myslitelné druhy muk, takže na jeho těle nebylo možno nalézt zdravého místa. + On to však všechno s obdivuhodnou vy­trvalostí snášel, až s modlitbou na rtech odevzdal svou duši Bohu.* Agrikolu při­bili na kříž pomocí mnoha hřebů, až na­konec zemřel. + Svatý Ambrož byl účasten přenesení jejich ostatků. * Zane­chává nám také zprávu o tom, že sám posbíral a zachraňoval hřeby, kterými byl posledně zmíněný mučedník přibit, stejně jako jeho krev vylitou ve vítězném boji a také dřevo kříže, a že to vše ukryl pod svatými oltáři. †
V Le Vexin ve Francii svatý kněz a mu­čedník Clarus. † 
V Autun svatý biskup a mučedník Prokulus. † 
U Alexandrie završil svou životní cestu svatý kněz Pierius. * Byl dokonale zběhlý ve svatých Písmech, vedl čistý život, + věnoval se všemi svými mohutnostmi křesťanské moudrosti. * Byl jedinečným církevním učitelem. + Zesnul za panování císaře Filipa. †
V Rodezu ve Francii svatý biskup Amantius. + Jeho život zazářil mnoha zázraky a velkou svatostí. † 
A jinde … 
5. listopadu
Svatý kněz a prorok Zachariáš, + otec předchůdce Páně * svatého Jana Křtitele. †
V Terracině v Kampánii završili svou životní cestu svatý kněz Felix a mnich Eusebius. * Eusebius pohřbil svaté mu­čedníky Juliána a Cesarea a mnoho lidí obrátil na víru v Krista. + Svatý kněz Fe­lix jim udělil svátost křtu. * Pak byl ale Eusebius spolu s Felixem zajat a předve­den před soudce. + Ani jeden z nich se však nedal zastrašit, a tak je uvrhli do žaláře. Protože nechtěli obětovat, byli téže noci sťati. † 
V Orleans ve Francii svatý kněz a vy­znavač Laetus. †
A jinde … 
6. listopadu
V Thinisse v Africe došel na konec své životní cesty svatý mučedník Felix. + V den jeho svátku proslovil sva­tý Augustin kázání na jeden žalm.  + 
Ve městě Theopolis v Orientu deset sva­tých mučedníků, + kteří podle akt Čtyři­ceti mučedníků přijali smrt z rukou Sa­racénů. †
Ve Frýgii svatý mučedník Atticus a jeho druhové. †  
V Limoges svatý vyznavač Leonhard. †
A jinde … 
7. listopadu
V Perugii svatý biskup a mučedník Herkulanus. + Svatý papež Řehoř podává zprávu o tom, že jeho tělo bylo čtyřicet dní po stětí nalezeno neporušené * a nenašlo se na něm ani jediné zranění. † 
Téhož dne svatý mučedník Amaranthus. * Věrně bojoval až do konce a byl po­hřben v blízkosti města Albi. + Nyní žije v nebeské slávě. †
V Alexandrii blažený biskup Achillas. + Vyznačoval se mravným životem, vzdě­laností a vírou. † 
V Frísku završil svou životní cestu svatý Willibrord, biskup z Utrechtu. †
A jinde … 
8. listopadu
V Římě, na Via Labikana, završili svou životní cestu svatí Čtyři Ko­runovaní bratři, * Severus, Severianus, Karpophorius a Viktorinus. + Na Diokle­ciánův rozkaz byli pomocí bičů s olůvky ubiti k smrti. * Jejich jména byla po mnoha letech odhalena díky zvláštnímu Božímu zásahu. + Protože však nebylo možné o těchto svatých zjistit nic bližšího, bylo stanoveno, aby byli uctí­váni zároveň s níže jmenovanými pěti mučedníky pod názvem Čtyři svatí Ko­runovaní mučedníci. †
Na totéž místo, na Via Labakana, se vztahuje utrpení svatých mučedníků Claudia, Nikostrata, Symforiána, Casto­ria a Simplicia. *  Byli uvrženi do žaláře a ukrutně bičováni štíry. + Protože se ne­chtěli zříci víry v Krista, nechal je Di­oklecián utopit v moři. †
A jinde … 
9. listopadu
V Římě vysvěcení basiliky Nejsvě­tějšího Spasitele. † 
V Amasee v Pontu došel k cíli své život­ní cesty svatý vojín Theodorus. * Pro­tože vyznal víru v Krista, byl za vlády císaře Maximiána a Maximina zle zbi­čován a uvržen do vězení. + Zde se mu zjevil Pán, povzbuzoval ho, aby zůstal věrný a statečně snášel všechna utrpení, a uzdravil jej. * Poté byl natažen na skři­pec a háky (drápy) tak rozedrán, že byly obnaženy jeho útroby. Nakonec byl vy­dán napospas ohni. †
Téhož dne v Bourges svatý vyznavač Ursinus. * Byl vysvěcen v Římě nástup­ci svatých apoštolů a určen za prvního biskupa Bourges. †
Ve Veroně svatý biskup a vyznavač Vitonus. †
A jinde … 
10. listopadu
V oblasti Agde ve Francii svatí mu­čedníci Tiberius, Modestus a Flo­rentia. * Za panování Diokleciána byli mnoha rozmanitými způsoby trýzněni a tak došli koruny mučednické. †
V Antiochii svatí vítězové v krvavém boji biskup Demetrius, jáhen Anianus, dále Eustosius a dalších dvacet mučední­ků. †
A jinde … 
11. listopadu
V Tours ve Francii završil svou po­zemskou pouť svatý biskup a vy­znavač Martin. * Už za života oplýval  mnoha velkými divy a dokonce probudil k živou tři mrtvé. †
V Kotyäu ve Frygii zazářil svým skvě­lým utrpením svatý vojín Mennas z Egyp­ta. + Poté, co nejprve během Di­okleciánova pronásledování bojoval pro Krále králů ve skrytu na poušti, se navrá­til zpět do světa, * a otevřeně vyznal víru v Krista. + Nejprve byl krutě týrán a poté, když se na kolenou modlil a vzdával díky našemu Páni Ježíši Kristu, byl zabit mečem. †
V Lyonu ve Francii svatý biskup Ve­ranus. + V životě vynikal velikou hor­livostí ve víře a mnoha ctnostmi. †
A jinde … 
12. listopadu
K cíli své pozemské pouti došel sva­tý papež a mučedník Martin I. * Protože se postavil na obranu katolické víry, byl heretickým císařem Konstan­sem zajat, převezen do Konstantinopole a vypovězen na Chersones do provincie Lysie. + Tam také skonal. * Zázraky na jeho přímluvu jsou v této oblasti patrné ještě dnes. †
V oblasti Sens svatý Paternus. † 
V Kolíně došel na konec své životní cesty svatý biskup Kunibert. †
V Turazoně v provincii Tarragona svatý kněz a vyznavač Aemilianus. + Jeho ob­divuhodný život vylíčil prostými slovy svatý biskup Braulio ze Saragossy. †
V Melunu (Francie) svatý vyznavač Leonius. †
A jinde … 
13. listopadu
Slavnost všech svatých, kteří bojovali pod řeholí našeho svatého otce Benedikta. + Tuto slavnost zavedl papež Pavel V. †
V Ravenně završili svou životní cestu svatí mučedníci Valentin, Solutor a Vik­tor. † 
V Aix v provincii Narbonne svatý Mit­rius, věhlasný mučedník. †
V Africe svatí mučedníci Arkadius, Paschasius, Probus a Eutychianus. * Nikdo je nedokázal přimět k tomu, aby se přidali na stranu ariánských bludařů. + Proto byli nejprve dáni do klatby, poté vypovězeni do vyhnanství, ukrutně tý­ráni a různým způsobem usmrceni. †
V Tours ve Francii došel na konec své životní cesty svatý biskup Brictius. † 
V Toledu ve Španělsku svatý biskup Eu­genius. † 
Téhož dne v oblasti Arras svatý vy­znavač Kilián. †
A jinde … 
14. listopadu
V Herakleji v Thracii završili svou životní cestu svatí mučedníci Clementinus, Theodotus a Filomenus. †
V Alexandrii svatý mučedník Seraphion. + Za císaře Decia ho pronásledovatelé tak hrozně ztýrali, že měl vymknuté všechny klouby. * Poté ho shodili z horního patra jeho domu. Tak si získal palmu mučedníků. †
A jinde … 
15. listopadu
V Rakousku svatý Leopold, markra­bě této země. * K zástupu svatých ho připočetl papež Inocenc VIII. †
V Kolíně svatý biskup a vyznavač Al­bert, přízviskem Veliký, z řádu domi­nikánů. * Proslul svatostí a zběhlostí ve vědách, a tak ho papež Pius XI. jmenoval učitelem Církve. † 
Téhož dne završil svou životní cestu sva­tý mučedník Eugenius. * Mučednickou smrt vytrpěl v oblasti Paříže a tak obdr­žel korunu za své blažené utrpení. †
V Nole v Kampánii svatý biskup a mu­čedník Felix. + Od patnáctého roku věku oplýval zázračnou mocí. * Za místodrží­cího Marciána byl umučen spolu s třiceti druhy. †
V Anglii došel na konec své životní cesty svatý Machutus, biskup a vy­znavač. †
A jinde … 
16. listopadu
V opatství Pontigny svatý Edmund, arcibiskup z Canterbury a vy­znavač. * Dle příkladu svého předchůdce svatého Tomáše, který zde pro sprave­dlnost žil v exilu, + přijal řádový oděv a vedl obdivuhodný život, bohatý na zá­zraky a ctnosti. †
V Africe úmrtí svatých mučedníků Rufina, Marka, Valeriana a Honorata. †
V Lyonu úmrtí svatého biskupa a vy­znavače Eucheria. + Ten náležel k přední třídě senátorů, vyvolil si však život zbožnosti a přijal mnišský oděv. * Na dlouhý čas se svobodně uzavřel do jes­kyně a sloužil Kristu. + Později byl na pokyn anděla povýšen na biskupský stolec uvedeného města. †
A jinde ...
17. listopadu
V Nové Cesarei v Pontu úmrtí sva­tého biskupa Řehoře. * Byl proslu­lý učeností a svatostí. + Nazývali ho divotvůrcem kvůli znamením a zázra­kům, které působil k slávě církve. †
V Cordobě utrpení svatých mučedníků a sourozenců Akiskla a Victoria. + Při vzpomínce na jejich vzácnou smrt se sbíraly růže, které téhož dne božským působením kvetly. †
V Helfě v Sasku úmrtí svaté panny a mystičky Gertrudy, nazývané velké. †
V Alexandrii svatý biskup Dionysius. + Proslaven opakovaným vyznáváním své víry a vyzkoušen rozmanitým utrpením a mučením, * zesnul letitý jako vyznavač za času císaře Valeriana a Galliena. †
V Orleans svatý biskup a vyznavač Ani­anus. * Jak drahocenná byla jeho smrt v očích Hospodina, dosvědčují časté zá­zraky. †
A jinde … 
18. listopadu
V Římě posvěcení obou basilik apoštola Petra i Pavla. + Chrám svatého Petra byl vystavěn větší a dnešního dne papežem Urbanem VIII. Posvěcen. * Chrám svatého Pavla při ne­šťastném požáru shořel, byl ale znovu vybudován a to skvostněji než dříve a Piem IX. desátého prosince slavnostně posvěcen. * On stanovil také výroční památku posvěcení na dnešní dny. †
V Antiochii úmrtí svatého mučedníka Romana. + Když za času císaře Diokle­ciána zaútočil místodržitel na církev a zcela ji chtěl zničit, * vybízel Romanus křesťany k odporu. + Po obdivuhodném martyriu obdržel on, spolu s jedním chlapcem jménem Barula, věnec vítěz­ství. †
Rovněž v Antiochii svatý mučedník a voják Hesychius. + Když slyšel, že někdo neobětuje modlám, sundal si vojenský opasek a na místě jej odložil. * Proto mu byl přivázán na pravou ruku velký kámen a byl ponořen do vln jedné řeky. †
A jinde … 
19. listopadu
Úmrtí svatého papeže a mučedníka Pontiana. * Ten byl spolu s knězem Hippolytem vyhnán na Sardinii císařem Alexandrem. + Tam byl ubit kyji a vy­trpěl tak mučednictví. * Jeho tělo bylo přeneseno svatým papežem Fabianem do Říma a pohřbeno v Callistových kata­kombách. †
V Margurgu v Německu skon svaté vdovy Alžběty, dcery uherského krále Ondřeje. + Neustále myslela na díla blí­ženecké lásky, dokud nevešla k Pánu v zázračných znamení. †
V Římě na Via Appia úmrtí svatého kně­ze a mučeníka Maxima. + Vytrpěl proná­sledování Valeriana a byl pohřben po boku svatého Sixta. †
Svatý biskup Crispinus, + jemu byla ve městetě Ecija (Španělsko) sťata hlava. Tak  zíslak slávu mučednictví. †
U Vienne ve Francii svatí mučedníci Severinus, Exsuperius a Felicianus. * Když jejich těla po dlouhých letech na základě jejich zjevení tam byla nalezena, + vyzvedl je biskup, duchovenstvo a lid města za velké slavnosti a pohřbily je vznešeným způsobem. †
Téhož dne svatý jáhen Faustus z Ale­xandrie. + Jako vyznavač dosáhl vysoké­ho stáří. * V plnosti svých dnů byl ale popraven mečem a dokonal tak svůj běh v mučednictví. †
V Autun svatý biskup Simplizius. †
V Tours svatý Odo, opat z Cluny. †
A jinde … 
20. listopadu
Památka všech rodičů členů našeho řádu, kteří v uplynulém roce zemře­li. †
V Turíně svatí mučedníci z legie Théb­ské * Octavius, Solutor a Adventor. †
V Chalons svatý biskup a vyznavač Silvester. + Přišel ve čtyřiceti dvou le­tech svého kněžství k Pánu, letitý a bo­hatý ctnostmi. †
A jinde … 
21. listopadu
V Jerusalémě představení blahosla­vené panny a bohorodičky Marie v chrámě. † (Povstaneme a s úklonou se v duchu modlíme AVE MARIA)
V klášteře Bobbio skon svatého opata Columbana. + Byl zakladatelem četných klášterů a otcem mnohých mnichů. * Mnohými ctnostmi ozdoben zesnul ve vysokém stařeckém věku. †
Téhož dne úmrtí svatého Rufa. + O něm mluví svatý apoštol Pavel v dopise Ří­manům. †
V Ostii úmrtí svatých mučedníků De­metria a Honoria. †
V provincii Istrien utrpení svatého mu­čedníka Maura. †
U města Neocorensen svatá panna a mu­čednice Maria, ta trpěla za času Hadria­na a Antonina. †
A jinde … 
22. listopadu
V Římě úmrtí svaté panny a mu­čednice Cecílie. * Vedla svého ženicha Valeriana a svého bratra Tiburti­na k víře v Krista a povzbuzovala je k mučednictví. + Poté musela snášet mnoho utrpení. * Ani utrpení ohněm ji nemohlo zdolat, na závěr byl její život ukončen dýkou. + Trpěla za času císaře Marka Aurelia Severa Alexandra, pod městským prefektem Almachiem. †
Rovněž v Římě svatý mučedník Maurus. + Pod císařem Numerianem a městským prefektem Celerinem vytrpěl mučednic­tví. †
V Autun svatý biskup a vyznavač Prag­matius. †
A jinde … 
23. listopadu
Úmrtí svatého papeže a mučedníka Klementa I. * Byl třetím nástupcem svatého apoštola Petra ve vedení Římské církve. + Za pronásledování Trajánem byl svržen do moře, tak dosáhl svou svě­deckou smrtí věnec vítězství. †
V Římě svatá mučednice Felicita, matka sedmi synů, kteří se stali mučedníky. + Byla jí na rozkaz císaře Marka Antonina kvůli Kristu sťata hlava. †
Ve městě Meerida svatá panna a mu­čednice Lucretia. †
Na území u Hesbaye (Belgie) svatý kněz a vyznavač Trudo. †
V Paříži skon blahoslaveného mnicha a poustevníka Severina. †
A jinde … 
24. listopadu
V Římě skon svatého mučedníka Chrysogona. + Poté co byl na dlouhou dobu vsazen do žaláře, kvůli svému neochvějnému vyznání Krista, * byl na rozkaz Diokleciána sťat a jeho tělo bylo vhozeno do moře, tak vytrpěl mučednictví. †
Rovněž v Římě svatý mučedník Crescentianus, který je uveden v Utrpení svatého papeže Marcella. †
Ve městě Cordoba svaté panny a mu­čednice Flora a Maria. * Byly usmrceny mečem po dlouhé vězeňské vazbě. †
V Perugii svatý mučedník Felicissimus. †
V Abruzzii svatý biskup a vyznavač Flavian. †
V Playe (ve Francii) svatý kněz a vy­znavač Romanus. * Jeho svatost dosvěd­čují velkolepé zázraky. †
A jinde … 
25. listopadu
Na hoře Sinaj svatá panna a mu­čednice Kateřina. †
V Alexandrii úmrtí svatého mučedníka Petra, biskupa toho města. * Byl ozdo­ben všemi ctnostmi. + Ve znalosti po­svátných spisů nebyl nijak nepatrným. * Byl jak knězem tak i obětním darem a na rozkaz Galeria Maximiana byl sťat. + S ním bylo usmrceno mnoho biskupů z Egypta, a také šest set šedesát kleriků a laiků. †
V Antiochii svatý mučedník Erasmus. †
A jinde …
26. listopadu
V Římě úmrtí svatého papeže a mu­čedníka Lina. * Řídil katolickou církev po apoštolu Petrovi dvanáct let a byl korunován mučednictvím. + Byl po­hřben ve Vatikánu. †
V Alexandrii jako svatí mučedníci kněz Faustus, Didius a Ammonius. * Ti byli usmrceni s blahoslaveným Petrem, bis­kupem města, na rozkaz Galeria Maxi­miana. †
V Autunu svatý biskup Amator. †
V klášteře Vendeuvre svatý vyznavač Leonhard. †
A jinde …
27. listopadu
U Riez ve Francii svatý biskup a vy­znavač Maximus. * Byl od útlého mládí ozdoben mnohými ctnostmi. + Nejprve byl opatem v klášteře Lerins, potom biskupem v Riez. * Velké slávy nabyl znameními a zázraky.  +
A jinde … 
28. listopadu
V Římě svatý Rufus. * Dioklecián učinil ho a celou jeho rodinu mu­čedníky Kristovými. †
U Korintu úmrtí svatého Sosthena. + Byl žákem svatého apoštola Pavla. * Apoštol ho uvádí také ve svém prvním listu Ko­rinťanům. †
Ve stejný den v Africe jako svatí mu­čedníci biskupové Papinianus a Man­suetus. * Byli za pronásledováni vandaly pro obranu katolické víry na celém těle páleni rozžhavenými železnými pláty a tak slavně dokonali své mučednictví. †
A jinde … 
29. listopadu
V Římě na Via Salaria úmrtí svatého Saturnina s přízviskem stařec * a jáhna Sisinia pod císařem Maximianem. + Museli dlouho strádat ve vězení. * Potom rozkázal městský prefekt je položit na skřipec a řemeny pevně svázat, + byli biti kyji a štíry a na bocích páleni ohněm. * Nakonec byli sňati ze skřipce a sťati. †
V Toulouse svatý biskup Saturninus. * Pohani ho zajali na Kapitolu uvedeného města a svrhli ho z nejvyššího místa přes všechny stupně dolů. + Tu byla jeho hlava rozbita a celé jeho tělo rozedráno. * Tak učiněn hoden Krista, vypustil svou duši. †
A jinde … 
30. listopadu
V Patrasu v provincii Achaja úmrtí svatého apoštola Ondřeje, * kázal u Skytů. + Tohoto blaženého apoštola nechal prokonsul Aegeas zatknout a za­vřít do vězení. * Potom dal ho krutě mrs­kat a nakonec přibít na kříž. + Dva dny na něm visel živý a vyučoval zástupy lidí. †
V Saintes (Francie) svatý biskup Trojanus, + muž velké svatosti. * Jeho tělo odpočívá v zemi, že ale jeho duše žije v nebi, dokazuje mnoho zázraků. †
Ve stejný den svatý panna a mučednice Justina. †
A jinde … 


PROSINEC

1. prosince
V Noyonu v Belgii svatý biskup a vyznavač Eligius. * Jeho obdivu­hodný život dotvrzují mnohé zázraky. †
V Římě svatí mučedníci Chrysant a Da­ria. + Poté, co pro Krista vytrpěli mnoho muk, * byli na příkaz císaře Numeriána na Via Salaria uvrženi do jedné ze solných jam a zaživa pohřbeni pod hlí­nou a kameny. †
V témže místě dosáhli za císaře Numeriá­na slávy koruny mučednické také svatí Diodorus, kněz, a diakon Ma­rianus s mnoha dalšími. †
V Narni svatý kněz a mučedník Prokulus. †
U Mohuče završil svou životní pouť sva­tý mučedník Alban. †
Téhož dne svatá Natálie, manželka sva­tého mučedníka Adriana. †
Dnes se slaví též přenesení svatého mu­čedníka Maura. †
A jinde … 
2. prosince
Utrpení svaté panny Bibiány. * Za vlády bezbožného císaře Juliána byla pro svou víru v Krista tak dlouho bičována olůvky, až vypustila ducha. †
Svou životní pouť dnes završili svatí bratři a mučedníci Severus a Securus, * mučednickou korunu získali v Africe. †
U Imoly došel k cíli své pozemské pouti svatý Petr, nazývaný též Chrysolog, bis­kup v Ravenně. * Proslul především svou učeností a svatostí. † 
A jinde … 
3. prosince
V Sieně v Toskánsku svatý poustevník Galganus. + Obrátil se díky zázraku a svou nevěstu pohnul k životu v panenství. †
V Římě svatý mučedník tribun Claudius, + jeho choť Hilaria a synové Jason a Maurus se sedmdesáti vojíny. * Císař Numerián dal Claudia připoutat k veliké­mu balvanu a uvrhnout do moře; + vojí­ny a Claudiovy syny nechal setnout. * Blažená Hilaria pohřbila těla svých synů. + Brzy nato, když se modlila na jejich hrobech,  se jí zmocnili pohané a tak odešla k Pánu. †
V Tangeru v Mauretánii utrpení svatého mučedníka Kassiána. + Ten dlouhou dobu zastával úřad soudního písaře. * Byv osvícen z nebe, zastyděl se za to, že napomáhal smrti tolika křesťanů, + zřekl se svého úřadu a vyznal víru v Krista, * a tak došel nehynoucí slávy mučednické. † 
A jinde … 
4. prosince
Svatý Petr Chrysolog, biskup, vy­znavač a učitel Církve. * Jeho smrt vzpomínáme druhého prosince. †
V Nikomédii utrpení svaté panny a mu­čednice Barbory. + Za pronásledování císaře Maximina byla nucena strádat v temném žaláři, byla pálena pochodně­mi a hrozně týrána. * Nakonec byla sprovozena ze světa mečem, a tak za­vršila své mučednictví. †
V Pontu svatý biskup a vyznavač Mele­tius. + Vynikal především nesmírným vzděláním. * Ještě větší věhlas si však získal svými ctnostmi a čistým životem. †
Tentýž den v Alexandrii svatý kněz Clemens, * který vynikal hlubokými znalostmi bohovědy. † 
A jinde … 
5. prosince
Svatý vyznavač František Xaverský, člen řádu jezuitů a apoštol Indie. + Věhlas si získal obrácením množství národů, velikostí ducha a mnoha zázra­ky. * Obtížen plody neúnavné práce a bohatstvím zásluh, zesnul druhého prosince na čínském ostrově Sanzian. †
V Thebeste v Numídii svatá Crispina, vznešená matrona. * Za vlády císaře Di­okleciána a Maximiána byla na rozkaz prokonsula Anolina sťata, protože ne­chtěla obětovat modlám. †  
Taktéž v Africe v Thaguře svatí mu­čedníci Julius, Potamia a jejich druhové. †
V Itálii svatý biskup a mučedník Dalma­tius. †
V Trevíru svatý biskup Niketius, muž obdivuhodné svatosti. † 
A jinde … 
6. prosince
V Myře, hlavním městě Lykie, za­vršil svou životní pouť svatý bis­kup a vyznavač Mikuláš. * Z jeho četných zázraků si zaslouží zmínku pře­devším tento: + z veliké dálky se zjevil císaři Konstantinovi, hrozil mu a napo­mínal ho, * aby odsouzencům, kteří se k němu utekli s prosbou o pomoc, udělil milost. †
V Africe svaté ženy Dionysia, Dativa, Leontia, dále zbožný muž jménem Ter­tius, + lékař Aemilianus a Bonifác spolu s dalšími třemi křesťany. * Protože vy­znali katolickou víru, byli rozličnými způsoby s neslýchanou krutostí trýzněni. + A tak byli připočteni k svatým vy­znavačům Krista. † 
A jinde … 
7. prosince
U Alexandrie došel za vlády císaře Decia k cíli své životní cesty vojín Agatho. + Když zabránil několika lidem, aby si tropili posměch z těl mučedníků a neuctivě s nimi nakládali, zdvihlo se proti němu náhle celé shromáždění a spustilo povyk. * Byl přivlečen před soudce, kde neohroženě vyznal svou víru. A tak byl pro projev své milosrdné lásky sťat. † 
V Saintes ve Francii svatý opat Martin. + Na jeho hrobě se Božím působením událo mnoho zázraků. †
U Bayeux v klášteře Liberiacum opustil tuto zemi svatý Gerebaldus, biskup již zmíněného města a vyznavač. † 
V oblasti Meaux svatá panna Phara. † 
A jinde … 
8. prosince
Neposkvrněné početí nejblahosla­venější Panny a Matky Marie. + Papež Pius IX. v dnešní den slavnostně prohlásil za článek víry skutečnost, * že vždy panenská Bohorodička Maria byla skrze zvláštní Boží omilostnění uchráně­na jakékoli poskvrny dědičného hříchu. † (Povstaneme a v pozici úklony se v duchu pomodlíme AVE MARIA)
V Římě svatý papež Eutychianus, který vedl Církev po dobu jednoho roku. + Za vlády císaře Aureliana dosáhl vítězné palmy mučedníků. * Byl pohřben v Kal­listově cemeteriu. Sám na rozličných místech vlastníma rukama pochoval tři sta čtyřicet dva mučedníků. †
Téhož dne svatý mučedník Makarius. + Když se ho za Deciova panování pokou­šel soudce mnohomluvně přimět k za­pření Krista, o to rozhodněji vyznal svou víru. * Za to byl zaživa upálen. † 
A jinde … 
9. prosince
Dnes završila svou životní pouť sva­tá panna Leocadia. + Španělský místodržící Dacian ji u města Toleda dr­žel v zajetí v hrozném žaláři. * Když se doslechla o strašlivých trýzněních svaté Eulálie a ostatních mučedníků, + ode­vzdala svou čistou duši Kristu, zatímco setrvávala vkleče na modlitbách. †
Dále v Africe svatí mučedníci Petr, Successus, Basián, Porfýrius, Urban, Pri­mitivus s dvaceti druhy. †
Téhož dne v Prigueux ve Francii svatý opat Cyprián, muž vysokého stupně sva­tosti. † 
A jinde … 
10. prosince
V Římě svatý papež a mučedník Melchiades. * Za pronásledování císaře Maximiána musel mnoho vytrpět. + Zesnul v Pánu poté, co byl Církvi opět dán mír. *  Dnem jeho smrti je jedenáctý leden. †  
U města Spoleta svatí mučedníci Karpoforus, kněz, a diakon Abundius. +  Za Diokleciánova pronásledování byli nejprve nelítostně biti obušky a uvrženi do vězení, kde jim byl odepřen jakýkoli nápoj i pokrm. * Poté je mučili na skřip­ci a nato museli opět dlouho strádat v žaláři. + Nakonec byli sprovozeni ze světa mečem. †
V Meridě ve Španělsku trpěla svatá pan­na Eulálie, bylo jí teprve třináct let. + Protože vyznala víru v Krista, musela na rozkaz místodržícího Daciána vytrpět mnoho muk. * Na mučidlech ji vytrhali nehty a pálili ji pochodněmi na obou bocích, až vypustila duši. †
Dále v témže místě svatá panna a mu­čednice Julia. + Byla družkou svaté Eulálie a zůstala jí věrně po boku i ve všech útrapách. † 
A jinde … 
11. prosince
V Římě završil svou životní pouť blažený papež a vyznavač Dama­sus I. †
Taktéž v Římě trpěl svatý Trason. + Pro­tože byl křesťanem, byl na rozkaz Maxi­miána zajat a došel spolu se dvěma dalšími, totiž Pontianem a Praetextatem, skrze utrpení koruny mučedníků. †
V Amiens svatí mučedníci Victoricus a Fuscianus. * Místrodržící Rictiovarus jim nechal do nosu a uší zapíchat jehly, vyloupat oči a spánky prorazit žhavými hřeby. + Pak se stali terčem pro šípy a spolu se svým hostitelem, svatým Gen­tianem, byli sťati, a tak vešli k Pánu. †
Ve Španělsku svatý mučedník Eutychius, + o jehož životě bylo sepsáno několik záznamů. † 
A jinde … 
12. prosince
V Alexandrii svatí mučedníci Epi­machus a Alexandr. Za vlády cí­saře Decia byli dlouhou dobu drženi v zajetí a mnoha rozličnými způsoby tý­ráni. * Ale protože vytrvali ve víře, byli nakonec vydáni ohni. † 
Taktéž v Alexandrii svaté matróny Ammonaria, Mescuria, Dionysia a druhá Ammonaria. * Vydržely neslýchaná muka a jejich blažený život byl ukončen mečem. †  
Tentýž den svatí mučedníci Her­mogenes, Donatus a dvaadvacet druhů. †
V Narbonne završil svou životní pouť svatý biskup a vyznavač Pavel. + Byl vysvěcen svatým apoštolem Pavlem a ustanoven za biskupa tohoto města. * Když putoval do Španělska, aby tam kázal, poslal ho svatý Pavel nazpět. * Na tomto místě se neúnavně věnoval svému kazatelskému úřadu. + Proslaven zázra­ky zesnul v Pánu. †
V oblasti Saint Valery sur Somme svatý kněz a vyznavač Walericus. †
A jinde … 
13. prosince
U Syrakus na Sicílii završila za Di­okleciánova pronásledování svou životní cestu svatá panna a mučednice Lucie. * Na rozkaz bývalého konzula Paschasia měla být vydána v plen lůze. + Nebylo však možné s ní pohnout z místa, ani s pomocí provazů, ani zapřaženými voly. * Ani vroucí smůla, pryskyřice a olej ji neuškodily. + Nakonec jí prokláli mečem tělo a hrdlo, ale ani to ji ještě neusmrtilo, * takže mohla přijmout z ru­kou kněží Tělo a Krev Páně. †
Tentýž den svatý Autbertus, biskup z Cambrai. †
A jinde … 
14. prosince
V Alexandrii svatí mučedníci Heron, Arsenius, Isidor a chlapec Diosco­rus. * Za Deciova pronásledování nechal soudce první tři rozličnými způsoby trýznit a drásat. + Protože ale viděl, že je všechny spojuje stejná odhodlanost, vy­dal je napospas ohni. * Dioscorus vy­trpěl několikeré bičování, ale skrze Boží řízení byl k nemalé útěše věřících opět propuštěn na svobodu. † 
V Antiochii završili svou životní pouť svatí mučedníci Drusus, Zosimus a The­odorus. † 
V Remeši ve Francii získali skrze utrpení mučednickou korunu svatý bis­kup Nicasius a jeho sestra, panna Eutropie. †
Na Kypru došel na konec své pozemské pouti svatý biskup Spiridion. + Patřil k vyznavačům, které Galerius Maximi­anus odsoudil k nuceným pracím v že­lezných dolech potom, co jim nechal vy­píchnout pravé oko a proříznout levé podkolení. * Spiridion vedl prorocký život. Proslavil ho dar zázraků a předví­dání. †
A jinde … 
15. prosince
V Africe svatý biskup a vyznavač Valerianus, kterému bylo přes osmdesát let. + Odkázán sám na sebe, byl vyhnán z města * a pro budoucnost bylo všem zapovězeno poskytovat mu přístřeší v domě nebo ve dvoře. + A tak musel dlouho žít polonahý na silnici pod širým nebem, * až záhy skončil svůj bla­žený život jako vyznavač a obránce pravé katolické víry. †
V oblasti Orleans svatý vyznavač Maxi­minus. †
A jinde … 
16. prosince
Tři svatí mladíci Ananiáš, Azariáš a Misael. * Jejich těla odpočívají v jedné jeskyni u Babylonu. † 
V Ravenně jako svatí mučedníci dů­stojník Valentin, Navalis a Agrikola. + Položili život za Krista za pronásle­dování Maximiánova. †
A jinde … 
17. prosince 
V Orientu u města Eleutheropolis padesát svatých mučedníků. + Pro svou víru v Krista byli usmrceni Saracé­ny. †
V Marseille ve Francii svatý Lazar, bratr svatých sester Marie Magdaleny a Mar­ty. * Je to on, o kom nám evangelium podává zprávu, že ho Pán Ježíš vzkřísil z mrtvých. † 
Tentýž den přenesení svatého mučedníka a biskupa Ignáce z Antiochie. + Jeho ostatky byly přeneseny z Říma do Antio­chie a pochovány na pohřebišti kostela před branou Daphne. †
A jinde … 
18. prosince 
Ve Filippách v Makedonii završili svou pozemskou pouť svatí mu­čedníci Rufus a Zosimus. + Patřili k učedníkům, díky kterým byla kdysi za­ložena první křesťanská obec pro židy a pohany. * O jejich šťastném boji mluví svatý Polykarp v dopise Filipanům. †
V Africe svatý mučedník Moyses. †
V Tours svatý biskup Gratian. + Byl z Říma ustanoven za prvního biskupa tohoto města a zesnul v Pánu, oslaven mnoha divy. †
A jinde … 
19. prosince
V Alexandrii svatý mučedník Neme­sius. * Soudce Aemilián ho dal dvakrát mučit a pak ho nechal spolu s lotry spálit. + Tak se připodobnil Vy­kupiteli, který trpěl a zemřel na kříži s lotry po obou stranách. †
Ve městě Niceji svatý mučedník Darius. †
V Auxerre svatý biskup a vyznavač Gregorius. †
A jinde … 
20. prosince
V Alexandrii svatí vojíni a mučední­ci Ammon, Zeno, Ptolomeus, Ingen a Theofil. * Když začal v soudní budově jeden křesťan při mučení váhat a hrozilo, že odpadne, snažili se ho prostřednictvím pohledů a posuňků po­vzbudit. + Proto se všechna chátra obrá­tila s hrozným pokřikem proti nim. * A tak vstoupili do středu a vyznali, že jsou křesťané. + Skrze svůj vítězný skon oslavili na onom místě Krista, který jim jako svým věrným propůjčil odhodlanou vytrvalost. † 
V Thracii, ve městě Gelduba, svatý mu­čedník Julius. †
Dále v Amfitreji svatý biskup Liberatus. †
V Římě završil svou pozemskou pouť svatý biskup Zefyrin. † 
Tentýž den svatý biskup Gregorius. † 
A jinde … 
21. prosince
V Calamině (v Indii) došel na konec své pozemské pouti svatý apoštol Tomáš. * Hlásal evangelium Parthům, Médům, Peršanům a Hyrkanerům. + Mučednictví vytrpěl v Indii. * Nedlouho po jeho smrti odtud byl přenesen do Edessy. †
Tentýž den v Toskánsku svatí mučedníci Jan a Festus. †
A jinde … 
22. prosince
V Římě, na Via Labicana mezi dvě­ma vavříny, se odebralo na věčnost třicet svatých mučedníků, + již obdrželi korunu vítězství za Diokleciánova pro­následování společně v tentýž den. † 
V Ostii u ústí Tibery svatí mučedníci Demetrius, Honoratus a Florus. † 
V Alexandrii svatý mučedník Ischyrion. + Ani lichotkami, ani urážkami ho ne­dokázali přimět, aby obětoval modlám. * Zemřel, když mu do těla vehnali ostrý kůl. † 
V Antiochii svatý mučedník Basilius. †
A jinde … 
23. prosince
U Nikomédie snášelo utrpení dvacet svatých mučedníků. + Za Diokle­ciánova pronásledování vytrpěli hrozná trýznění, a tak se stali mučedníky Kristovými * a připojili se k zástupu bla­žených. †
V Římě za pronásledování císaře Decia došla na konec své životní pouti svatá panna a mučednice Victoria. * Byla za­snoubena s pohanem, nechtěla však ani uzavřít tento sňatek, ani obětovat mod­lám. + Dokonce získala skrze četná zá­zračná znamení pro víru v Boha mnoho panen. * A tak jí na pokyn jejího snou­bence vrazili meč do srdce. †
Taktéž v Římě blažený Servulus. + Sva­tý papež Řehoř píše, že byl ochrnutý a od své mladosti až do konce života upoután na lůžko. * Na jeho hrobě se událo mnoho zázraků. †
A jinde … 
24. prosince
Ježíš Kristus, Syn Boží, se narodil v Betlémě v Judsku, - * ve čtyřicátém druhém roce panování císaře Augusta, - + v šedesátém pátém týdnu podle předpovědi proroka Daniela, - * ve stém devadesátém čtvrtém roce Olympia­dy. †
Konvent se vrhne na zem (prostrace) a v duchu se pomodlí PATER NOSTER a AVE MARIA. Na znamení opata všichni povstanou a invitátor pokračuje: 
V Antiochii završilo svou životní pouť čtyřicet svatých panen. + Za Deciova pronásledování byly rozličným způso­bem zabity, a došly tak palmy mu­čednické. † 
Ve Spoletu v Toskánsku svatý kněz a mučedník Gregorius. * Za časů císaře Diokleciána a Maximiána byl nejprve mrskán obušky opatřenými uzly, + položen na rozpálený rošt a pak uvržen do žaláře, * kde mu rozdrásali kolena ocelovými hroty, pálili ho na bocích ho­řícími pochodněmi, až byl nakonec sťat. †
V Tripolis svatý mučedník Lucianus a jeho druhové. †
A jinde … 
25. prosince
Za panování císaře Diokleciána do­šla k cíli své pozemské pouti svatá Anastázie. + Pro svou víru v Boha muse­la snášet dlouhé a kruté věznění. * Poté byla spolu s dvěma sty muži a sedm­desáti ženami převezena na ostrov Pal­maria. + Nakonec zahynula v ohni. * I ostatní došli skrze utrpení koruny mu­čednické, byli však zabiti rozličným způ­sobem. †
V Římě, na pohřebišti Apronianově, do­šla za časů císaře Galliena palmy mu­čednické svatá panna Eugenie. + Její život byl ozdoben mnoha drahými klenoty ctností a (skrze ně) se jí podařilo přivést ke Kristu zástupy svatých panen. * Za Niketia, prefekta města Říma, mu­sela obstát v dlouhém zápase a byla na­konec usmrcena mečem. †
A jinde … 
26. prosince
V Jeruzalémě završil své pozemské putování svatý Štěpán, prvomu­čedník. + Nedlouho po utrpení Kristově byl od židů ukamenován. Stalo se to v témže roce, v jakém Pán vstoupil na nebesa. * Jeho ctihodné ostatky byla za císaře Honoria nalezeny díky Božímu zásahu. † 
V Římě svatý Marinus, věhlasný muž. * Palmu mučedníků získal za císaře Nu­meriána a prefekta Marciána. †
Ve stejném městě, na Via Appia, se roz­žehnal se světem svatý papež Dionysius. + Za panování císaře Claudia se díky svým spisům stal význačným církevním autorem. †
A jinde … 
27. prosince
V Efesu došel na konec své pozem­ské pouti svatý apoštol a evange­lista Jan. * Po nuceném pobytu ve vy­hnanství, po viděních Apokalypsy a sepsání evangelia žil ještě do časů vlády císaře Trajana. + V celé Malé Asii zaklá­dal křesťanské obce a byl jejich pas­týřem. * Zesnul ve vysokém věku, še­desát osm let po utrpení našeho Pána Ježíše Krista, a byl pochován v blízkosti výše zmíněného města. †
V Alexandrii svatý biskup Maximus, jenž si získal nesmírný věhlas jako vy­znavač. †
A jinde … 
28. prosince
V Betlémě v Judsku zahynula mu­čednickou smrtí svatá Betlémská Neviňátka, * která nechal kvůli Kristu povraždit král Herodes. †
Dále v Ancyře v Galacii svatí mučedníci kněz Eutychius a jáhen Domitianus. †
V Lyonu ve Francii došel k cíli své po­zemské pouti svatý František Saleský, biskup města Ženevy. * Díky jeho ne­smírné horlivosti pro obracení zbloudi­lých ho papež Alexandr VII. připočetl k zástupu svatých + a papež Pius IX. ho pro jeho výjimečnou učenost prohlásil za učitele Církve. †
A jinde … 
29. prosince
V Canterbury v Anglii završil svou pozemskou pouť svatý arcibiskup a mučedník Tomáš. + Roucho svého úřa­du přijal z rukou Alexandra III. a později se vrátil zpět do Anglie. * Protože se za­stával spravedlnosti, byl ve své katedrále sražen mečem, a tak vešel před Pána. †
V Jeruzalémě svatý král a prorok David. †
U Arles ve Francii došel na konec své pozemské cesty svatý Trofimus, kterého svatý Pavel zmiňuje ve druhé epištole Timoteovi. * Apoštol mu udělil biskup­ská svěcení a poslal ho do zmíněného města. + Svatý papež Zosimus píše, že se z tohoto pramene rozšířily vody (milosti) po celé Galii. †
V osadě Ouche svatý opat a vyznavač Ebrulf, za vlády Childeberta, krále Fran­ků. †
A jinde … 
30. prosince
Ve Spoletu došli za císaře Maximiá­na k cíli své pozemské pouti svatí mučedníci, + totiž biskup Sabinus, jáh­nové Exsuperantius a Marcellus, * jakož i místodržící Venustianus s chotí a syny. + Marcellus a Exsuperantius byli nejprve mučeni, pak nelítostně biti. Nakonec jim vytrhali nehty a spálili je na bocích. * Tak završili svou cestu k mučednictví. + Venustianus byl nedlouho poté spolu se svou chotí a syny usmrcen mečem. * Svatému Sabinovi uťali ruce a nechali ho dlouhou dobu chřadnout v žaláři, poté byl ubičován k smrti. + Muka těchto mu­čedníků se sice udála v odlišných do­bách, slaví se však v jeden den. †
V Alexandrii svatí mučedníci Mansuetus a dalších deset druhů. †
V Římě se rozžehnal se světem svatý papež Felix I. †
A jinde … 
31. prosince
Oktáv Narození a svátek Obřezání našeho Pána Ježíše Krista. †
V Římě završil svou pozemskou pouť svatý papež Silvestr I. * O jeho působení máme dochovány zprávy. †
U Sens svatý biskup Sabinianus a Poten­tianus. + Byli do těchto míst posláni řím­ským papežem, aby zde kázali evange­lium, a oslavili toto město skrze vyznání víry a mučednickou smrt. †
V témže místě svatá panna a mučednice Columba. + Snášela trýznění ohněm a na rozkaz císaře Aureliána byla usmrcena mečem. †
V Palance v Srbsku svatý exorcista Her­mes. †
A jinde … 