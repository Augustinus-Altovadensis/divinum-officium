[Rank]
Sv. Placida a Druhů, Mučedníků;;iij. Lect. et M.;;2;;vide C3

[Oratio]
@Commune/C3::s/N\. a N\./Plácida a jeho Druhů/

[Lectio94]
De libro secúndo Dialogórum sancti Gregórii Papae 
! 
Quadam vero die dum idem venerábilis Benedíctus in cella consísteret, Plácidus puer, sancti viri mónachus, ad hauriéndam de lacu aquam egréssus est: qui vas, quod tenébat, in aquam incáute submíttens, ipse quoque cadéndo secútus est. Quem mox unda rápuit, et paene ad uníus sagíttae cursum, eum a terra intrórsus traxit. Vir autem Dei intra cellam pósitus, hoc prótinus agnóvit, et Maurum festíne vocávit, dicens: Frater Maure, curre, quia puer ille, qui ad hauriéndam aquam perréxerat, in lacum cécidit: iamque eum lóngius unda trahit. Res mira, et post Petrum Apóstolum inusitáta! Benedictióne étenim postuláta atque percépta, ad Patris sui impérium cóncitus perréxit Maurus, atque usque ad eum locum quo ab unda deducebátur puer, per terram se ire exístimans, super aquam cucúrrit, eúmque per capíllos tenens, cursu rápido rédiit. Qui mox ut terram tétigit, ad se revérsus, post tergum respéxit, et quia super aquas cucurrísset agnóvit: et quod praesúmere non potuísset ut fíeret, mirátus extrémuit factum. Revérsus ítaque ad Patrem, rem gestam rétulit. Vir autem venerábilis Benedíctus hoc non suis méritis, sed illíus obediéntiae deputáre coepit; at contra Maurus pro solo eius império factum dicébat: seque cónscium in illa virtúte non esse, quam néscius feciíset. Sed in hac mútuae humilitátis et amíca contentióne accéssit árbiter puer, qui eréptus est, namque dicébat: Ego cum ex aqua tráherer, super caput meum Abbátis melótem vidébam, atque ipsum me ex aquis edúcere considerábam.
