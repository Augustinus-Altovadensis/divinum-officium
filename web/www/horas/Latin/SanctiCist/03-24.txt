[Rank]
S. Gabrielis Archangeli;;MM maj.;;5;;ex Sancti/05-08

[Rule]
9 lectiones
Psalmi Dominica
Antiphonas horas

[Ant Vespera]
Ingrésso Zacharía * templum Dómini, appáruit ei Gábriel Angelus, stans a dextris altáris incénsi.
Ait autem Angelus: * Ne tímeas, Zacharía, quiam exaudíta est deprecátio tua.
Gábriel Angelus * locútus est Maríæ, dicénti Ecce concípies in útero, et páries fílium, et vocábis nomen ejus Jesum.
Gabriël Angelus * descéndit ad Zacharíam, et ait illi: Uxor tua páriet tibi fílium, et vocábis nomen ejus Joannes, et multi in Nativitáte ejus gaudébunt. Ipse enim præíbit ante fáciem Dómini paráre vias ejus. 
Dixit autem María * Angelum: Quómodo fiet istud, quóniam virum non cognósco? Et respóndens Gábriel Angelus, dixit ei: Spíritus Sanctus supervéniet in te et virtus altíssimi obumbrávit tibi.

[Capitulum Vespera]
!Dan 9:21-22
v. Ecce vir Gábriel, quem víderam in visióne a princípio, cito volans tétigit me in témpore sacrifícii vespertíni. Et dócuit me, et locútus est mihi, dixítque: Dániel, nunc egréssus sum ut docérem te, et intellégeres.
$Deo gratias
_
R.br. Gloriósus apparuísti * In conspéctu Dómini.
R. Gloriósus apparuísti * In conspéctu Dómini.
V. Proptérea decórem índuit te Dóminus.
R. In conspéctu Dómini.

[Hymnus Vespera]
{:HChristesanctorum:}v. Christe, sanctórum decus Angelórum, 
Gentis humanæ Sator et Redemptor,
Cælitum nobis tríbuas beátas
Scandere sedes.
_
Angelus fortis Gabriel, ut hostes
Pellat antíquos, et amica cælo,
Quæ triumphator státuit per orbem, 
Templa revisat.
_
Virgo dux pacis, Genitríxque lucis,
Et sacer nobis chorus Angelórum
Semper assistat, simul et micántis
Regia cæli.
_
Præstet hoc nobis Deitas beáta
Patris, ac Nati, paritérque Sancti
Spíritus, cujus resonat per omnem
Glória mundum.
Amen.

[Versum 1]
V. In conspéctu Angelórum psallam tibi, Deus meus.
R. Adorábo ad templum sanctum tuum, et confitébor nómini tuo.

[Ant 1]
Adhuc * me loquénte in oratióne, ecce vir Gábriël, quem víderam in visióne a princípio, cito volans tétigit me in témpore sacrifícii vespertíni. 

[Invit]
Regem Archangelórum Dóminum * Veníte, adorémus.

[Hymnus Matutinum]
@Sancti/03-24:Hymnus Vespera

[Ant Matutinum]
Dixit Angelus Gabriel * ad Danielem: Intellige, filii hominis, quoniam in tempore finis implebitur visio.;;8
Ecce vir Gabriel * quem videram in visione cito volans tetigit me in tempore sacrificii vespertini et docuit me.;;10
Cumque Gabriel * loqueretur ad me collapsus sum pronus in terram et tetigit me, et statuit me in gradu meo.;;14
V. Stetit Angelus juxta aram templi.
R. Habens thuribulum aureum in manu sua.
Gabriel Angelus * apparuit Zachariæ, dicens: Uxor tua Elisabeth pariet tibi filium, et vocabitur nomen ejus Joánnem.;;18
Et dixit Zacharias * ad Angelum: Unde hoc sciam? ego enim sum senex, et uxor mea processit in diebus suis.;;23
Respondens autem Angelus * dixit ei: Ego sum Gabriel, qui asto ante Deum: et missus sum loqui ad te, et hæc tibi evangelizare.;;33
V. Ascendit fumus aromatum in conspectu Domini.
R. De manu Angeli.
Missus est * Gabriel Angelus ad Mariam Virginem desponsatam Joseph.;;95
Gabriel Angelus * Mariæ dixit: Ecce Elisabeth cognata tua, et ipsa concepit filium in senectute sua.;;96
Suscipe Verbum * Virgo Maria, quod tibi a Domino per Angelum Gabrielem transmissum est.;;102
V. In conspectu Angelorum psallam tibi, Deus meus.
R. Adorabo ad templum sanctum tuum, et confitebor nomini tuo.

[Lectio1]
De Daniele Propheta
!Dan 9:20-23
20 Ego Daniel, cum adhuc loquerer, et orarem, et confiterer peccata mea, et peccata populi mei Israël, et prosternerem preces meas in conspectu Dei mei, pro monte sancto Dei mei:
21 Adhuc me loquénte in oratióne, ecce vir Gabriel, quem videram in visióne a principio, cito volans tétigit me in témpore sacrifícii vespertini,
22 et docuit me, et locútus est mihi, dixitque: Daniel, nunc egréssus sum ut docerem te, et intellígeres:
23 ab exordio precum tuárum egréssus est sermo; ego autem veni ut índicarem tibi, quia vir desideriórum es; tu ergo animadvérte sermónem, et intéllige visiónem. 

[Responsory1]
R. Cum oraret Daniel et confiteretur peccata sua, et peccata populi sui
* Ecce Archangelus Gabriel cito volans tetigit eum in tempore sacrificii vespertini
V. Cumque prosterneret preces suas in conspectu Dei sui
R. Ecce Archangelus Gabriel cito volans tetigit eum in tempore sacrificii vespertini

[Lectio2]
!Dan 9:24-25
24 Septuagínta hebdomades abbreviátæ sunt super pópulum tuum et super urbem sanctam tuam, ut consummétur prævaricátio, et finem accípiat peccátum, et deleátur iníquitas, et adducátur justítia sempiterna, et impleátur visio et prophetía, et ungátur Sanctus sanctórum.
25 Scito ergo, et animadvérte: Ab éxitu sermónis, ut íterum ædificétur Jerúsalem, usque ad Christum ducem, hebdomades septem et hebdomades sexagínta duæ erunt: et rursum ædificábitur platéa, et muri in angustia témporum. 

[Responsory2]
R. Locutus est Gabriel Danieli et dixit: Ab exordio precum tuarum egressus est sermo
* Ego autem veni ut indicarem tibi, quia vir desideriorum es
V. Tu autem animadverte sermonem, et intellige visionem
R. Ego autem veni ut indicarem tibi, quia vir desideriorum es

[Lectio3]
!Dan 9:26-27
26 Et post hebdomades sexagínta duas occidétur Christus, et non erit ejus pópulus qui eum negatúrus est; et civitátem et sanctuárium dissipábit pópulus cum duce venturo: et finis ejus vástitas, et post finem belli statuta desolátio. 
27 Confirmábit autem pactum multis hebdomada una: et in dimídio hebdomadis defíciet hóstia et sacrifícium, et erit in templo abominátio desolatiónis: et usque ad consummatiónem et finem perseverábit desolatio.

[Responsory3]
R. Ecce vir Gabriel quem videram in visione a principio cito volans tetigit me in tempore sacrificii vespertini et docuit me et locutus est mihi dixitque
* Daniel nunc egressus sum ut docerem te et intelligeres
V. Gabriel fac me intelligere istam visionem: et venit et stetit juxta ubi ego stabam, et ait ad me:
R. Daniel nunc egressus sum ut docerem te et intelligeres
&Gloria
R. Daniel nunc egressus sum ut docerem te et intelligeres

[Lectio4]
Sermo sancti Bedæ venerábilis Presbýteri
!Expositio in Luc. 1, 11-20.
Apparuit Zachariæ Angelus, stans a dextris altaris incensi. Bene Angelus et in templo, et juxta altare, et dextris apparet; quia videlicet et veri sacerdotis adventum, et mysterium sacrificii universalis, et cælestis doni gaudium prædiacat. Nam, sicut per sinistram præsentia, sic per dexteram sæpe bona prænuntiantur æterna. Juxta quod in sapientiæ laude canitur: Longitudo dierum in dextera ejus; in sinistra illius divitiæ et gloria. Trementem Zachariam confortet Angelus, quia, sicut humanæ fragilitatis est spiritalis creaturæ visione turbari, ita et angelicas benignitatis est paventes de aspectu suo mortales mox blandiendo solari. At contra dæmonicæ est ferocitatis, quos sui præsentia territos senserit, ampliori semper horrore concutere, qua nulla melius ratione quam fide superatur intrepida.

[Responsory4]
R. Factum est, cum sacerdotio fungeretur Zacharias in ordine vicis sufflante Deum,
* Apparuit ei Angelus Gabriel, stans a dextris altaris incensi.
V. Cumque, ingressus in templum Domini, incensum poneret secundum consuetudinem sacerdotii sui.
R. Apparuit ei Angelus Gabriel, stans a dextris altaris incensi

[Lectio5]
Angelus, deprecationem dicens exauditam, partum continuo promittit uxoris. Non quod ille, qui pro populo oblaturus intraverat, relictis publicis votis, pro accipiandis filiis orare potuerit, præsertim quia nemo orat quod se accepturum desperat. Adeo autem ille, jam suæ ætatis et infœcundæ conjugis memor, nasci sibi filios desperabat, ut nec Angelo hoc promittenti crederet. Sed quod dicit: Exaudita est deprecatio tua, pro populi redemptione significat; Et uxor tua pariet tibi filium, ejusdem redemptionis ordinem pandit, quod videlicet natus Zachariæ filius Redemptori illius populi præconando sit iter facturus. Quia enim Zachariam, pro plebe supplicantem, dixerat exauditum, docet quo ordine plebs eadem salvari et perfici debeat, ad predicationem videlicet Joannis pænitendo et credendo in Christum

[Responsory5]
R. Descendit Gabriel Angelus ad Zachariam dicens
* Ne timeas quoniam exaudita est deprecatio tua, et uxor tua Elisabeth paret tibi filium, et vocabis nomen ejus Joánnem
V. Et Zacharias turbatus est videns, et timor irruit super eum: ait autem ad illum Angelus
R. Ne timeas quoniam exaudita est deprecatio tua, et uxor tua Elisabeth paret tibi filium, et vocabis nomen ejus Joánnem

[Lectio6]
Zacharias ob altitudinem promissorum hæsitans, signum quo credere valeat, inquirit cui sola Angeli visio vel allocutio pro signo sufficere debuerat. Unde meritam diffidentiæ tacendo pœnam luit, cui taciturnitas eadem et signum fidei quod quæsivit, et infidelitatis esset pœna quem meruit. Vult intelligi quod si homo talia promitteret, impune signum flagitare liceret, at cum angelus promittat, jam dubitari non deceat. Datque signum quod rogatur, ut qui discredendo locutus est, jam tacendo credere discat. Ubi notando quod Angelus se et ante Deum adstare, et ad evangelizandum Zachariæ missum esse testatur; quia et cum ad nos veniunt Angeli, sic exterius implent ministerium, ut tamen nunquam desint interius per contemplationem. Et mittuntur igitur et assistunt, quia, et si circumscriptus est angelicus spiritus, summus tamen spiritus ipse qui Deus est, circumscriptus non est. Angeli ítaque et missi ante ipsum sunt, quia, quolibet missi veniunt, intra ipsum currunt. -- Festum sancti Gabrielis Archangeli Benedictus Papa decimus quintus ad universam ecclesiam extendit.

[Responsory6]
R. Ego sum Gabriel Angelus, qui asto ante Dominum.' et missus sum loqui te, et hæc evangelizare
* Ecce eris tacens, et non poteris loqui usque in diem quo hæc fiant
V. Pro eo quod non credidisti verbis meis, quæ implebuntur tempore suo
R. Ecce eris tacens, et non poteris loqui usque in diem quo hæc fiant
&Gloria
R. Ecce eris tacens, et non poteris loqui usque in diem quo hæc fiant

[Lectio7]
Léctio sancti Evangélii secúndum Lucam
!Luc 1:26-38
In illo témpore: Missus est Angelus Gabriel a Deo in civitatem Galilææ, cui nomen Nazareth, ad Virginem desponsatam viro, cui nomen erat Joseph de domo David, et nomen Virginis Maria. Et réliqua.
_
Homilia Sancti Bernardi Abbatis
!Homilia 1 supra Missus est
Non arbitror hunc angelum de minoribus esse, qui qualibet ex causa crebra soleant ad terras fungi legatione. Quod ex ejus nomine palam intelligi dicitur, quod interpretatio Fortitude Dei dicitur; et quia non ab alio aliquo forte excellentiore se (ut assolet) spiritu, sed ab ipso Deo mitti perhibetur. Propter hoc ergo positum est, A Deo. Vel ideo dictum est, A Deo, ne cui, vel beatorum spirituum suum Deus, antequam Virgini, revelasse putetur consilium, excepto dumtaxat Archangelo Gabriele; qui utique tantæ inter suos inveniri potuerit excellentiæ, ut tali et nomine dignus haberetur et nuntio.

[Responsory7]
R. Missus est Gabriel Angelus ad Mariam Virginem desponsatam Joseph, nuntians ei verbum: et expavescit Virgo de lumine.
* Ne timeas, Maria, invenisti enim gratiam apud Dominum: ecce concipies, et paries, et vocabitur Altissimi Filius
V. Quæ cum audisset turbata est in sermone ejus, et cogitabat qualis esset ista salutatio; et ait Angelus ei.
R. Ne timeas, Maria, invenisti enim gratiam apud Dominum: ecce concipies, et paries, et vocabitur Altissimi Filius.

[Lectio8]
Nec discordat nomen a nuntio. Dei quippe virtutem Christum quem melius nuntiare decebat quam hunc, quem simile nomen honorat? Nam quid est aliud fortitudo, quam virtus? Non autem dedecens aut incongruum videatur, Dominum et nuntium communi censeri vocabulo; cum similis in utroque appellationis, non sit tamen utriusque similis causa. Aliter quippe Christus fortitudo vel virtus Dei dicitur, aliter Angelus; Angelus enim tantum nuncupative, Christus autem étiam substantive.

[Responsory8]
R. Gaude, Maria Virgo cunctas hæreses sola interemisti:
* Quæ Gabrieli Archangeli dictis credidisti, dum Virgo Deum a hominem genuisti, et post partum, Virgo, inviolata permansisti.
V. Benedicta tu in mulieribus, et benedictus fructus ventris tui.
R. Quæ Gabrieli Archangeli dictis credidisti, dum Virgo Deum a hominem genuisti, et post partum, Virgo, inviolata permansisti.
&Gloria
R. Quæ Gabrieli Archangeli dictis credidisti, dum Virgo Deum a hominem genuisti, et post partum, Virgo, inviolata permansisti.

[Lectio9]
Christus Dei virtus et dicitur et est, qui forti armato, qui suum atrium in pace custodire solebat, fortior superveniens, ipsum suo brachio debellavit: et sic ei vasa captivitatis potenter eripuit. Angelus vero fortitudo Dei appellatus est, vel quod hujusmodi meruerit, prærogativam officii, quo ejusdem nuntiaret adventum virtutis: vel quia virginem natura pavidam, simplicem, verecundam, de miraculi novitate ne expavesceret, confortare deberet; quod et fecit, Ne timeas, inquiens, Maria, invenisti enim gratiam apud Deum. Convenienter ítaque Gabriel ad hoc opus eligitur, immo quia tale illi negotium injungitur, recte tali nomine designatur.
&teDeum

[Ant Laudes]
Ingrésso Zacharía * templum Dómini, appáruit ei Gábriel Angelus, stans a dextris altáris incénsi.
Ait autem Angelus: * Ne tímeas, Zacharía, quóniam exaudíta est deprecátio tua.
Gábriel Angelus * locútus est Maríæ, dicens: Ecce concípies in útero, et páries fílium, et vocábis nomen ejus Jesum.
Gabriël Angelus * descéndit ad Zacharíam, et ait illi: Uxor tua páriet tibi fílium, et vocábis nomen ejus Joannes, et multi in Nativitáte ejus gaudébunt. Ipse enim præíbit ante fáciem Dómini paráre vias ejus. 
Dixit autem María * Angelum: Quómodo fiet istud, quóniam virum non cognósco? Et respóndens Gábriel Angelus, dixit ei: Spíritus Sanctus supervéniet in te et virtus altíssimi obumbrábit tibi.

[Capitulum Laudes]
@:Capitulum Vespera:1-3
_
@Sancti/05-08:Responsory Tertia:1-4

[Hymnus Laudes]
{:HPlacarechriste:}v. Placáre, Christe, sérvulis,
Quibus Patris cleméntiam
Tuæ ad tribúnal grátiæ
Patróna Virgo póstulat.
_
Nobis adésto, Archángele,
Robor Dei qui denotas:
Vires adauge languidis,
Confer levamen tristibus.
_
Et vos, beáta per novem
Distíncta gyros ágmina,
Antíqua cum præséntibus,
Futúra damna péllite.
_
Auférte gentem pérfidam
Credéntium de fínibus,
Ut unus omnes únicum
Ovíle nos pastor regat.
_
Deo Patri sit glória,
Qui, quos redémit Fílius,
Et Sanctus unxit Spíritus,
Per Angelos custódiat.
Amen.

[Versum 2]
@Sancti/05-08:Responsory Nona:8-9:s/Deum/Dóminum/

[Ant 2]
Ego sum Gábriel * Angelus, qui asto ante Deum, et missus sum loqui ad te et hæc tibi evangelizáre.

[Oratio]
Deus, qui per Archángelum Gabriëlem Salvatórem mundi Sacratíssimæ Vírgini concipiéndum nuntiásti: da, ut eúndem et mente pura concipiámus, et férvido imitémur afféctu.
$Qui tecum

[Lectio Prima]
!Dan 9:25
v. Scito ergo et animadvérte: Ab éxitu sermónis, ut íterum ædificétur Jerúsalem, usque ad Christum ducem, hebdómades septem et hebdómades sexagínta duæ erunt.

[Capitulum Tertia]
@:Capitulum Vespera:1-3

[Responsory Tertia]
@Sancti/05-08::2-3:s/\* J/j/ s/\* U/u/ s/V./R./ s/R./V./

[Capitulum Sexta]
!Dan 9:23-24
v. Ego autem veni, ut indicárem tibi, quia vir desideriórum es. Septuagínta hebdómades abbreviátæ sunt, ut finem accípiat peccátum, et impleátur vísio et prophetía, et ungátur Sanctus sanctórum.
$Deo gratias

[Responsory Sexta]
@Sancti/05-08:Responsory Tertia:8-9

[Capitulum Nona]
@:Lectio Prima
$Deo gratias

[Responsory Nona]
@Sancti/05-08:Versum 3

[Ant 3]
Archangelus Gabriel * ait ad Mariam: Non erit impossibile apud Deum omne verbum. Dixit autem Maria: Ecce ancílla Dómini, fiat mihi secúndum verbum tuum. Et discessit ab ea Angelus.

[Versum 3]
@:Versum 1
