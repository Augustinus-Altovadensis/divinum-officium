@Sancti/08-20

[Rank]
S. Bernardi, Abbatis, et Ecclesiæ Doctoris;;Serm. maj.;;7;;ex C5

[Ant Vespera]
Beátus Bernárdus ab infántia spíritum sortítus est bonum, per quem erat puer docílis, et amábilis valde. 
In disciplína morum profectúque virtútum super docéntes se in brevi enítuit unctióne magístra. 
Crescénte ætáte crescébat simul sapiéntia, et grátia apud Deum, et hómines. 
Hódie, pósito córpore, Pater sanctus, dives méritis penetrávit in sancta, símilis factus in glória Sanctórum.

[HymnusC Vespera]
Bernárdus Doctor ínclytus
Cælos conscéndit hodie:
Quem attráxit divinitus 
Splendor paternæ glóriæ.
_
Exúltet cælum laudibus 
De Bernárdi consórtio: 
Quem conjúngis cæléstibus, 
Jesu nostra redémptio. 
_
Rufum dorso per cátulum 
Præfigurásti púerum 
Fore Doctórem sédulum, 
Cónditor alme síderum. 
_
Nascéntis ei cláruit 
Clara Christi natívitas 
Hoc a te donum hábuit, 
O lux beáta Trínitas! 
_
Arcána sacræ páginæ 
Declárat, et mystérium 
Quod effécit in Vírgine 
Deus Creátor ómnium. 
_
Rore perfúsum grátiæ 
Monstrat dulcor elóquii: 
Per te fons sapiéntiæ, 
Summi largítor præmii. 
_
Deténtos a dæmónibus 
Sanat, morbos languéntium 
Curat, confert doléntibus 
Magnum salútis gaudium. 
_
Vita vivit felíciter 
Cum María Christífera, 
Cum qua degustat dúlciter 
Ætérna Christi múnera. 
_
Summæ Deus potentiæ, 
Tibi sit laus at glória: 
Da post cursum misériæ 
Beáta nobis gáudia. 
Amen. 

[Versum 1]
V.Ora pro nobis beáte Bernárde.
R. Ut digni efficiámur promissiónibus Christi.

[Ant 1]
Sanctum suum magnificávit Dóminus, et dedit illi scientiam Sanctórum, ut consummaréntur in bonum ópera ejus, et pax Dei super eum in ætérnum.

[Oratio] 
Pérfice, quæsumus Dómine, pium in nobis sanctæ religiónis afféctum: et ad obtinéndam tuæ grátiæ largitátem, beátus Bernárdus Abbas, et Doctor egrégius suis apud te semper pro nobis méritis et précibus intercédat.
$Per Dominum

[Ant Laudes]
De omni corde suo laudávit Dóminum: et lex veritátis semper in ore ejus. 

[HymnusC Laudes]
Intrat Cistércium cum tricenário, 
Fratris connúbium solvit relígio: 
Gerárdus hóstium perfóssus gládio 
Liber exit cum vínculo. 
_
Jussu Pontíficis óbedit rústico: 
Oleum cálicis bibit prothético: 
Stat in verídicis corde prophético, 
Rastrum coæquat ánnulo. 
_
Scribit epistolam in imbris médio, 
Muscæ parábolam affert extínctio: 
Fœminam díscolam plenam dæmónio 
Curat crucis signáculo. 
_
Maríæ cíthara, Scriptúras éxplicat, 
Spóliat tártara, functos vivíficat: 
Necnon gens bárbara hunc sanctum prædicat 
Ore stylo miráculo.
_
Sit laus Ingénito, decus et glória, 
Ab Unigénito sit reis vénia: 
Nobis Paráclito, præstánte gáudia, 
In infiníto sæculo. 
Amen. 

[Versum 2]
@:Versum 1

[Ant 2]
Dóminus Deus Patris nostri sit benedíctus, qui ejus doctrína, et exémplo ædificávit Ecclésiam suam, ejus felíci assumptióne supérnam lætificávit civitátem: ejus solémni recordatióne præséntem hódie consolátur famíliam. 

[Capitulum Sexta]
Dedit confessiónem Sancto, et Excélso in verbo glóriæ. De omni corde suo laudávit Dóminum, et diléxit Deum qui fecit illum.


[Responsory1]
@Commune/C4a:Responsory8

[Ant 3]
@Commune/C4a:Ant 1:s/N\./Bernárde/
